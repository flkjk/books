<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
  <link rel="stylesheet" type="text/css" href="stylesheet.css" />
</head>
<body>
<div id="Lamentationes" class="section level1">
<h1>Lamentationes Jeremiæ Prophetæ</h1>
<div id="section-903" class="section level2">
<h2>1</h2>
<p><span style="font-variant: small-caps;">Prologus.</span> Et factum est, postquam in captivitatem redactus est Israël, et Jerusalem deserta est, sedit Jeremias propheta flens, et planxit lamentatione hac in Jerusalem : et amaro animo suspirans et ejulans, dixit : <span style="font-variant: small-caps;">Aleph.</span> Quomodo sedet sola<br />
civitas plena populo !<br />
Facta est quasi vidua<br />
domina gentium ;<br />
princeps provinciarum<br />
facta est sub tributo.<br />
<sup>2</sup> <span style="font-variant: small-caps;">Beth.</span> Plorans ploravit in nocte,<br />
et lacrimæ ejus in maxillis ejus :<br />
non est qui consoletur eam<br />
ex omnibus caris ejus ;<br />
omnes amici ejus spreverunt eam,<br />
et facti sunt ei inimici.<br />
<sup>3</sup> <span style="font-variant: small-caps;">Ghimel.</span> Migravit Judas propter afflictionem,<br />
et multitudinem servitutis ;<br />
habitavit inter gentes,<br />
nec invenit requiem :<br />
omnes persecutores ejus apprehenderunt eam<br />
inter angustias.<br />
<sup>4</sup> <span style="font-variant: small-caps;">Daleth.</span> Viæ Sion lugent, eo quod non sint<br />
qui veniant ad solemnitatem :<br />
omnes portæ ejus destructæ,<br />
sacerdotes ejus gementes ;<br />
virgines ejus squalidæ,<br />
et ipsa oppressa amaritudine.<br />
<sup>5</sup> <span style="font-variant: small-caps;">He.</span> Facti sunt hostes ejus in capite ;<br />
inimici ejus locupletati sunt :<br />
quia Dominus locutus est super eam<br />
propter multitudinem iniquitatum ejus.<br />
Parvuli ejus ducti sunt in captivitatem<br />
ante faciem tribulantis.<br />
<sup>6</sup> <span style="font-variant: small-caps;">Vau.</span> Et egressus est a filia Sion<br />
omnis decor ejus ;<br />
facti sunt principes ejus velut arietes<br />
non invenientes pascua,<br />
et abierunt absque fortitudine<br />
ante faciem subsequentis.<br />
<sup>7</sup> <span style="font-variant: small-caps;">Zain.</span> Recordata est Jerusalem dierum afflictionis suæ,<br />
et prævaricationis,<br />
omnium desiderabilium suorum,<br />
quæ habuerat a diebus antiquis,<br />
cum caderet populus ejus in manu hostili,<br />
et non esset auxiliator :<br />
viderunt eam hostes,<br />
et deriserunt sabbata ejus.<br />
<sup>8</sup> <span style="font-variant: small-caps;">Heth.</span> Peccatum peccavit Jerusalem,<br />
propterea instabilis facta est ;<br />
omnes qui glorificabant eam spreverunt illam,<br />
quia viderunt ignominiam ejus :<br />
ipsa autem gemens<br />
conversa est retrorsum.<br />
<sup>9</sup> <span style="font-variant: small-caps;">Teth.</span> Sordes ejus in pedibus ejus,<br />
nec recordata est finis sui ;<br />
deposita est vehementer,<br />
non habens consolatorem.<br />
Vide, Domine, afflictionem meam,<br />
quoniam erectus est inimicus.<br />
<sup>10</sup> <span style="font-variant: small-caps;">Jod.</span> Manum suam misit hostis<br />
ad omnia desiderabilia ejus,<br />
quia vidit gentes<br />
ingressas sanctuarium suum,<br />
de quibus præceperas<br />
ne intrarent in ecclesiam tuam.<br />
<sup>11</sup> <span style="font-variant: small-caps;">Caph.</span> Omnis populus ejus gemens,<br />
et quærens panem ;<br />
dederunt pretiosa quæque pro cibo<br />
ad refocillandam animam.<br />
Vide, Domine, et considera<br />
quoniam facta sum vilis !<br />
<sup>12</sup> <span style="font-variant: small-caps;">Lamed.</span> O vos omnes qui transitis per viam,<br />
attendite, et videte<br />
si est dolor sicut dolor meus !<br />
quoniam vindemiavit me,<br />
ut locutus est Dominus,<br />
in die iræ furoris sui.<br />
<sup>13</sup> <span style="font-variant: small-caps;">Mem.</span> De excelso misit ignem in ossibus meis,<br />
et erudivit me :<br />
expandit rete pedibus meis,<br />
convertit me retrorsum ;<br />
posuit me desolatam,<br />
tota die mœrore confectam.<br />
<sup>14</sup> <span style="font-variant: small-caps;">Nun.</span> Vigilavit jugum iniquitatum mearum ;<br />
in manu ejus convolutæ sunt,<br />
et impositæ collo meo.<br />
Infirmata est virtus mea :<br />
dedit me Dominus in manu<br />
de qua non potero surgere.<br />
<sup>15</sup> <span style="font-variant: small-caps;">Samech.</span> Abstulit omnes magnificos meos Dominus<br />
de medio mei ;<br />
vocavit adversum me tempus<br />
ut contereret electos meos.<br />
Torcular calcavit Dominus<br />
virgini filiæ Juda.<br />
<sup>16</sup> <span style="font-variant: small-caps;">Ain.</span> Idcirco ego plorans,<br />
et oculus meus deducens aquas,<br />
quia longe factus est a me consolator,<br />
convertens animam meam.<br />
Facti sunt filii mei perditi,<br />
quoniam invaluit inimicus.<br />
<sup>17</sup> <span style="font-variant: small-caps;">Phe.</span> Expandit Sion manus suas ;<br />
non est qui consoletur eam.<br />
Mandavit Dominus adversum Jacob<br />
in circuitu ejus hostes ejus ;<br />
facta est Jerusalem<br />
quasi polluta menstruis inter eos.<br />
<sup>18</sup> <span style="font-variant: small-caps;">Sade.</span> Justus est Dominus,<br />
quia os ejus ad iracundiam provocavi.<br />
Audite, obsecro, universi populi,<br />
et videte dolorem meum :<br />
virgines meæ et juvenes mei abierunt<br />
in captivitatem.<br />
<sup>19</sup> <span style="font-variant: small-caps;">Coph.</span> Vocavi amicos meos,<br />
et ipsi deceperunt me ;<br />
sacerdotes mei et senes mei<br />
in urbe consumpti sunt,<br />
quia quæsierunt cibum sibi<br />
ut refocillarent animam suam.<br />
<sup>20</sup> <span style="font-variant: small-caps;">Res.</span> Vide, Domine, quoniam tribulor :<br />
conturbatus est venter meus,<br />
subversum est cor meum in memetipsa,<br />
quoniam amaritudine plena sum.<br />
Foris interfecit gladius,<br />
et domi mors similis est.<br />
<sup>21</sup> <span style="font-variant: small-caps;">Sin.</span> Audierunt quia ingemisco ego,<br />
et non est qui consoletur me ;<br />
omnes inimici mei audierunt malum meum,<br />
lætati sunt quoniam tu fecisti :<br />
adduxisti diem consolationis,<br />
et fient similes mei.<br />
<sup>22</sup> <span style="font-variant: small-caps;">Thau.</span> Ingrediatur omne malum eorum coram te :<br />
et vindemia eos, sicut vindemiasti me<br />
propter omnes iniquitates meas :<br />
multi enim gemitus mei,<br />
et cor meum mœrens.</p>
</div>
<div id="section-904" class="section level2">
<h2>2</h2>
<p><span style="font-variant: small-caps;">Aleph.</span> Quomodo obtexit caligine in furore suo<br />
Dominus filiam Sion ;<br />
projecit de cælo in terram<br />
inclytam Israël,<br />
et non est recordatus scabelli pedum suorum<br />
in die furoris sui !<br />
<sup>2</sup> <span style="font-variant: small-caps;">Beth.</span> Præcipitavit Dominus, nec pepercit<br />
omnia speciosa Jacob :<br />
destruxit in furore suo<br />
munitiones virginis Juda,<br />
et dejecit in terram ;<br />
polluit regnum et principes ejus.<br />
<sup>3</sup> <span style="font-variant: small-caps;">Ghimel.</span> Confregit in ira furoris sui<br />
omne cornu Israël ;<br />
avertit retrorsum dexteram suam<br />
a facie inimici,<br />
et succendit in Jacob quasi ignem<br />
flammæ devorantis in gyro.<br />
<sup>4</sup> <span style="font-variant: small-caps;">Daleth.</span> Tetendit arcum suum quasi inimicus,<br />
firmavit dexteram suam quasi hostis,<br />
et occidit omne quod pulchrum erat visu<br />
in tabernaculo filiæ Sion ;<br />
effudit quasi ignem<br />
indignationem suam.<br />
<sup>5</sup> <span style="font-variant: small-caps;">He.</span> Factus est Dominus velut inimicus,<br />
præcipitavit Israël :<br />
præcipitavit omnia mœnia ejus,<br />
dissipavit munitiones ejus,<br />
et replevit in filia Juda<br />
humiliatum et humiliatam.<br />
<sup>6</sup> <span style="font-variant: small-caps;">Vau.</span> Et dissipavit quasi hortum tentorium suum ;<br />
demolitus est tabernaculum suum.<br />
Oblivioni tradidit Dominus in Sion<br />
festivitatem et sabbatum ;<br />
et in opprobrium, et in indignationem furoris sui,<br />
regem et sacerdotem.<br />
<sup>7</sup> <span style="font-variant: small-caps;">Zain.</span> Repulit Dominus altare suum ;<br />
maledixit sanctificationi suæ :<br />
tradidit in manu inimici<br />
muros turrium ejus.<br />
Vocem dederunt in domo Domini<br />
sicut in die solemni.<br />
<sup>8</sup> <span style="font-variant: small-caps;">Heth.</span> Cogitavit Dominus dissipare<br />
murum filiæ Sion ;<br />
tetendit funiculum suum,<br />
et non avertit manum suam a perditione :<br />
luxitque antemurale,<br />
et murus pariter dissipatus est.<br />
<sup>9</sup> <span style="font-variant: small-caps;">Teth.</span> Defixæ sunt in terra portæ ejus,<br />
perdidit et contrivit vectes ejus ;<br />
regem ejus et principes ejus in gentibus :<br />
non est lex,<br />
et prophetæ ejus non invenerunt<br />
visionem a Domino.<br />
<sup>10</sup> <span style="font-variant: small-caps;">Jod.</span> Sederunt in terra, conticuerunt<br />
senes filiæ Sion ;<br />
consperserunt cinere capita sua,<br />
accincti sunt ciliciis :<br />
abjecerunt in terram capita sua<br />
virgines Jerusalem.<br />
<sup>11</sup> <span style="font-variant: small-caps;">Caph.</span> Defecerunt præ lacrimis oculi mei,<br />
conturbata sunt viscera mea ;<br />
effusum est in terra jecur meum<br />
super contritione filiæ populi mei,<br />
cum deficeret parvulus et lactens<br />
in plateis oppidi.<br />
<sup>12</sup> <span style="font-variant: small-caps;">Lamed.</span> Matribus suis dixerunt :<br />
Ubi est triticum et vinum ?<br />
cum deficerent quasi vulnerati<br />
in plateis civitatis,<br />
cum exhalarent animas suas<br />
in sinu matrum suarum.<br />
<sup>13</sup> <span style="font-variant: small-caps;">Mem.</span> Cui comparabo te, vel cui assimilabo te,<br />
filia Jerusalem ?<br />
cui exæquabo te, et consolabor te,<br />
virgo, filia Sion ?<br />
magna est enim velut mare contritio tua :<br />
quis medebitur tui ?<br />
<sup>14</sup> <span style="font-variant: small-caps;">Nun.</span> Prophetæ tui viderunt tibi<br />
falsa et stulta ;<br />
nec aperiebant iniquitatem tuam,<br />
ut te ad pœnitentiam provocarent ;<br />
viderunt autem tibi assumptiones falsas,<br />
et ejectiones.<br />
<sup>15</sup> <span style="font-variant: small-caps;">Samech.</span> Plauserunt super te manibus<br />
omnes transeuntes per viam ;<br />
sibilaverunt et moverunt caput suum<br />
super filiam Jerusalem :<br />
Hæccine est urbs, dicentes, perfecti decoris,<br />
gaudium universæ terræ ?<br />
<sup>16</sup> <span style="font-variant: small-caps;">Phe.</span> Aperuerunt super te os suum<br />
omnes inimici tui :<br />
sibilaverunt, et fremuerunt dentibus,<br />
et dixerunt : Devorabimus :<br />
en ista est dies quam exspectabamus ;<br />
invenimus, vidimus.<br />
<sup>17</sup> <span style="font-variant: small-caps;">Ain.</span> Fecit Dominus quæ cogitavit ;<br />
complevit sermonem suum,<br />
quem præceperat a diebus antiquis :<br />
destruxit, et non pepercit,<br />
et lætificavit super te inimicum,<br />
et exaltavit cornu hostium tuorum.<br />
<sup>18</sup> <span style="font-variant: small-caps;">Sade.</span> Clamavit cor eorum ad Dominum<br />
super muros filiæ Sion :<br />
Deduc quasi torrentem lacrimas<br />
per diem et noctem ;<br />
non des requiem tibi,<br />
neque taceat pupilla oculi tui.<br />
<sup>19</sup> <span style="font-variant: small-caps;">Coph.</span> Consurge, lauda in nocte,<br />
in principio vigiliarum ;<br />
effunde sicut aquam cor tuum<br />
ante conspectum Domini :<br />
leva ad eum manus tuas<br />
pro anima parvulorum tuorum,<br />
qui defecerunt in fame<br />
in capite omnium compitorum.<br />
<sup>20</sup> <span style="font-variant: small-caps;">Res.</span> Vide, Domine, et considera<br />
quem vindemiaveris ita.<br />
Ergone comedent mulieres fructum suum,<br />
parvulos ad mensuram palmæ ?<br />
si occiditur in sanctuario Domini<br />
sacerdos et propheta ?<br />
<sup>21</sup> <span style="font-variant: small-caps;">Sin.</span> Jacuerunt in terra foris<br />
puer et senex ;<br />
virgines meæ et juvenes mei<br />
ceciderunt in gladio :<br />
interfecisti in die furoris tui,<br />
percussisti, nec misertus es.<br />
<sup>22</sup> <span style="font-variant: small-caps;">Thau.</span> Vocasti quasi ad diem solemnem,<br />
qui terrerent me de circuitu ;<br />
et non fuit in die furoris Domini qui effugeret,<br />
et relinqueretur :<br />
quos educavi et enutrivi,<br />
inimicus meus consumpsit eos.</p>
</div>
<div id="section-905" class="section level2">
<h2>3</h2>
<p><span style="font-variant: small-caps;">Aleph.</span> Ego vir videns paupertatem meam<br />
in virga indignationis ejus.<br />
<sup>2</sup> <span style="font-variant: small-caps;">Aleph.</span> Me minavit, et adduxit in tenebras,<br />
et non in lucem.<br />
<sup>3</sup> <span style="font-variant: small-caps;">Aleph.</span> Tantum in me vertit et convertit<br />
manum suam tota die.<br />
<sup>4</sup> <span style="font-variant: small-caps;">Beth.</span> Vetustam fecit pellem meam et carnem meam ;<br />
contrivit ossa mea.<br />
<sup>5</sup> <span style="font-variant: small-caps;">Beth.</span> Ædificavit in gyro meo, et circumdedit me<br />
felle et labore.<br />
<sup>6</sup> <span style="font-variant: small-caps;">Beth.</span> In tenebrosis collocavit me,<br />
quasi mortuos sempiternos.<br />
<sup>7</sup> <span style="font-variant: small-caps;">Ghimel.</span> Circumædificavit adversum me, ut non egrediar ;<br />
aggravavit compedem meum.<br />
<sup>8</sup> <span style="font-variant: small-caps;">Ghimel.</span> Sed et cum clamavero, et rogavero,<br />
exclusit orationem meam.<br />
<sup>9</sup> <span style="font-variant: small-caps;">Ghimel.</span> Conclusit vias meas lapidibus quadris ;<br />
semitas meas subvertit.<br />
<sup>10</sup> <span style="font-variant: small-caps;">Daleth.</span> Ursus insidians factus est mihi,<br />
leo in absconditis.<br />
<sup>11</sup> <span style="font-variant: small-caps;">Daleth.</span> Semitas meas subvertit, et confregit me ;<br />
posuit me desolatam.<br />
<sup>12</sup> <span style="font-variant: small-caps;">Daleth.</span> Tetendit arcum suum, et posuit me<br />
quasi signum ad sagittam.<br />
<sup>13</sup> <span style="font-variant: small-caps;">He.</span> Misit in renibus meis<br />
filias pharetræ suæ.<br />
<sup>14</sup> <span style="font-variant: small-caps;">He.</span> Factus sum in derisum omni populo meo,<br />
canticum eorum tota die.<br />
<sup>15</sup> <span style="font-variant: small-caps;">He.</span> Replevit me amaritudinibus ;<br />
inebriavit me absinthio.<br />
<sup>16</sup> <span style="font-variant: small-caps;">Vau.</span> Et fregit ad numerum dentes meos ;<br />
cibavit me cinere.<br />
<sup>17</sup> <span style="font-variant: small-caps;">Vau.</span> Et repulsa est a pace anima mea ;<br />
oblitus sum bonorum.<br />
<sup>18</sup> <span style="font-variant: small-caps;">Vau.</span> Et dixi : Periit finis meus,<br />
et spes mea a Domino.<br />
<sup>19</sup> <span style="font-variant: small-caps;">Zain.</span> Recordare paupertatis, et transgressionis meæ,<br />
absinthii et fellis.<br />
<sup>20</sup> <span style="font-variant: small-caps;">Zain.</span> Memoria memor ero, et tabescet<br />
in me anima mea.<br />
<sup>21</sup> <span style="font-variant: small-caps;">Zain.</span> Hæc recolens in corde meo,<br />
ideo sperabo.<br />
<sup>22</sup> <span style="font-variant: small-caps;">Heth.</span> Misericordiæ Domini, quia non sumus consumpti ;<br />
quia non defecerunt miserationes ejus.<br />
<sup>23</sup> <span style="font-variant: small-caps;">Heth.</span> Novi diluculo,<br />
multa est fides tua.<br />
<sup>24</sup> <span style="font-variant: small-caps;">Heth.</span> Pars mea Dominus, dixit anima mea ;<br />
propterea exspectabo eum.<br />
<sup>25</sup> <span style="font-variant: small-caps;">Teth.</span> Bonus est Dominus sperantibus in eum,<br />
animæ quærenti illum.<br />
<sup>26</sup> <span style="font-variant: small-caps;">Teth.</span> Bonum est præstolari cum silentio<br />
salutare Dei.<br />
<sup>27</sup> <span style="font-variant: small-caps;">Teth.</span> Bonum est viro cum portaverit jugum<br />
ab adolescentia sua.<br />
<sup>28</sup> <span style="font-variant: small-caps;">Jod.</span> Sedebit solitarius, et tacebit,<br />
quia levavit super se.<br />
<sup>29</sup> <span style="font-variant: small-caps;">Jod.</span> Ponet in pulvere os suum,<br />
si forte sit spes.<br />
<sup>30</sup> <span style="font-variant: small-caps;">Jod.</span> Dabit percutienti se maxillam :<br />
saturabitur opprobriis.<br />
<sup>31</sup> <span style="font-variant: small-caps;">Caph.</span> Quia non repellet<br />
in sempiternum Dominus.<br />
<sup>32</sup> <span style="font-variant: small-caps;">Caph.</span> Quia si abjecit, et miserebitur,<br />
secundum multitudinem misericordiarum suarum.<br />
<sup>33</sup> <span style="font-variant: small-caps;">Caph.</span> Non enim humiliavit ex corde suo<br />
et abjecit filios hominum.<br />
<sup>34</sup> <span style="font-variant: small-caps;">Lamed.</span> Ut conteret sub pedibus suis<br />
omnes vinctos terræ.<br />
<sup>35</sup> <span style="font-variant: small-caps;">Lamed.</span> Ut declinaret judicium viri<br />
in conspectu vultus Altissimi.<br />
<sup>36</sup> <span style="font-variant: small-caps;">Lamed.</span> Ut perverteret hominem in judicio suo ;<br />
Dominus ignoravit.<br />
<sup>37</sup> <span style="font-variant: small-caps;">Mem.</span> Quis est iste qui dixit ut fieret,<br />
Domino non jubente ?<br />
<sup>38</sup> <span style="font-variant: small-caps;">Mem.</span> Ex ore Altissimi non egredientur<br />
nec mala nec bona ?<br />
<sup>39</sup> <span style="font-variant: small-caps;">Mem.</span> Quid murmuravit homo vivens,<br />
vir pro peccatis suis ?<br />
<sup>40</sup> <span style="font-variant: small-caps;">Nun.</span> Scrutemur vias nostras, et quæramus,<br />
et revertamur ad Dominum.<br />
<sup>41</sup> <span style="font-variant: small-caps;">Nun.</span> Levemus corda nostra cum manibus<br />
ad Dominum in cælos.<br />
<sup>42</sup> <span style="font-variant: small-caps;">Nun.</span> Nos inique egimus, et ad iracundiam provocavimus ;<br />
idcirco tu inexorabilis es.<br />
<sup>43</sup> <span style="font-variant: small-caps;">Samech.</span> Operuisti in furore, et percussisti nos ;<br />
occidisti, nec pepercisti.<br />
<sup>44</sup> <span style="font-variant: small-caps;">Samech.</span> Opposuisti nubem tibi,<br />
ne transeat oratio.<br />
<sup>45</sup> <span style="font-variant: small-caps;">Samech.</span> Eradicationem et abjectionem posuisti me<br />
in medio populorum.<br />
<sup>46</sup> <span style="font-variant: small-caps;">Phe.</span> Aperuerunt super nos os suum<br />
omnes inimici.<br />
<sup>47</sup> <span style="font-variant: small-caps;">Phe.</span> Formido et laqueus facta est nobis<br />
vaticinatio, et contritio.<br />
<sup>48</sup> <span style="font-variant: small-caps;">Phe.</span> Divisiones aquarum deduxit oculus meus,<br />
in contritione filiæ populi mei.<br />
<sup>49</sup> <span style="font-variant: small-caps;">Ain.</span> Oculus meus afflictus est, nec tacuit,<br />
eo quod non esset requies.<br />
<sup>50</sup> <span style="font-variant: small-caps;">Ain.</span> Donec respiceret et videret<br />
Dominus de cælis.<br />
<sup>51</sup> <span style="font-variant: small-caps;">Ain.</span> Oculus meus deprædatus est animam meam<br />
in cunctis filiabus urbis meæ.<br />
<sup>52</sup> <span style="font-variant: small-caps;">Sade.</span> Venatione ceperunt me quasi avem<br />
inimici mei gratis.<br />
<sup>53</sup> <span style="font-variant: small-caps;">Sade.</span> Lapsa est in lacum vita mea,<br />
et posuerunt lapidem super me.<br />
<sup>54</sup> <span style="font-variant: small-caps;">Sade.</span> Inundaverunt aquæ super caput meum ;<br />
dixi : Perii.<br />
<sup>55</sup> <span style="font-variant: small-caps;">Coph.</span> Invocavi nomen tuum, Domine,<br />
de lacu novissimo.<br />
<sup>56</sup> <span style="font-variant: small-caps;">Coph.</span> Vocem meam audisti ; ne avertas aurem tuam<br />
a singultu meo et clamoribus.<br />
<sup>57</sup> <span style="font-variant: small-caps;">Coph.</span> Appropinquasti in die quando invocavi te ;<br />
dixisti : Ne timeas.<br />
<sup>58</sup> <span style="font-variant: small-caps;">Res.</span> Judicasti, Domine, causam animæ meæ,<br />
redemptor vitæ meæ.<br />
<sup>59</sup> <span style="font-variant: small-caps;">Res.</span> Vidisti, Domine, iniquitatem illorum adversum me :<br />
judica judicium meum.<br />
<sup>60</sup> <span style="font-variant: small-caps;">Res.</span> Vidisti omnem furorem,<br />
universas cogitationes eorum adversum me.<br />
<sup>61</sup> <span style="font-variant: small-caps;">Sin.</span> Audisti opprobrium eorum, Domine,<br />
omnes cogitationes eorum adversum me.<br />
<sup>62</sup> <span style="font-variant: small-caps;">Sin.</span> Labia insurgentium mihi, et meditationes eorum<br />
adversum me tota die.<br />
<sup>63</sup> <span style="font-variant: small-caps;">Sin.</span> Sessionem eorum et resurrectionem eorum vide ;<br />
ego sum psalmus eorum.<br />
<sup>64</sup> <span style="font-variant: small-caps;">Thau.</span> Reddes eis vicem, Domine,<br />
juxta opera manuum suarum.<br />
<sup>65</sup> <span style="font-variant: small-caps;">Thau.</span> Dabis eis scutum cordis,<br />
laborem tuum.<br />
<sup>66</sup> <span style="font-variant: small-caps;">Thau.</span> Persequeris in furore, et conteres eos<br />
sub cælis, Domine.</p>
</div>
<div id="section-906" class="section level2">
<h2>4</h2>
<p><span style="font-variant: small-caps;">Aleph.</span> Quomodo obscuratum est aurum,<br />
mutatus est color optimus !<br />
dispersi sunt lapides sanctuarii<br />
in capite omnium platearum !<br />
<sup>2</sup> <span style="font-variant: small-caps;">Beth.</span> Filii Sion inclyti,<br />
et amicti auro primo :<br />
quomodo reputati sunt in vasa testea,<br />
opus manuum figuli !<br />
<sup>3</sup> <span style="font-variant: small-caps;">Ghimel.</span> Sed et lamiæ nudaverunt mammam,<br />
lactaverunt catulos suos :<br />
filia populi mei crudelis<br />
quasi struthio in deserto.<br />
<sup>4</sup> <span style="font-variant: small-caps;">Daleth.</span> Adhæsit lingua lactentis<br />
ad palatum ejus in siti ;<br />
parvuli petierunt panem,<br />
et non erat qui frangeret eis.<br />
<sup>5</sup> <span style="font-variant: small-caps;">He.</span> Qui vescebantur voluptuose,<br />
interierunt in viis ;<br />
qui nutriebantur in croceis,<br />
amplexati sunt stercora.<br />
<sup>6</sup> <span style="font-variant: small-caps;">Vau.</span> Et major effecta est iniquitas filiæ populi mei<br />
peccato Sodomorum,<br />
quæ subversa est in momento,<br />
et non ceperunt in ea manus.<br />
<sup>7</sup> <span style="font-variant: small-caps;">Zain.</span> Candidiores Nazaræi ejus nive,<br />
nitidiores lacte,<br />
rubicundiores ebore antiquo,<br />
sapphiro pulchriores.<br />
<sup>8</sup> <span style="font-variant: small-caps;">Heth.</span> Denigrata est super carbones facies eorum<br />
et non sunt cogniti in plateis ;<br />
adhæsit cutis eorum ossibus :<br />
aruit, et facta est quasi lignum.<br />
<sup>9</sup> <span style="font-variant: small-caps;">Teth.</span> Melius fuit occisis gladio<br />
quam interfectis fame,<br />
quoniam isti extabuerunt consumpti<br />
a sterilitate terræ.<br />
<sup>10</sup> <span style="font-variant: small-caps;">Jod.</span> Manus mulierum misericordium<br />
coxerunt filios suos ;<br />
facti sunt cibus earum<br />
in contritione filiæ populi mei.<br />
<sup>11</sup> <span style="font-variant: small-caps;">Caph.</span> Complevit Dominus furorem suum,<br />
effudit iram indignationis suæ :<br />
et succendit ignem in Sion,<br />
et devoravit fundamenta ejus.<br />
<sup>12</sup> <span style="font-variant: small-caps;">Lamed.</span> Non crediderunt reges terræ,<br />
et universi habitatores orbis,<br />
quoniam ingrederetur hostis et inimicus<br />
per portas Jerusalem.<br />
<sup>13</sup> <span style="font-variant: small-caps;">Mem.</span> Propter peccata prophetarum ejus,<br />
et iniquitates sacerdotum ejus,<br />
qui effuderunt in medio ejus<br />
sanguinem justorum.<br />
<sup>14</sup> <span style="font-variant: small-caps;">Nun.</span> Erraverunt cæci in plateis,<br />
polluti sunt in sanguine ;<br />
cumque non possent,<br />
tenuerunt lacinias suas.<br />
<sup>15</sup> <span style="font-variant: small-caps;">Samech.</span> Recedite polluti, clamaverunt eis ;<br />
recedite, abite, nolite tangere :<br />
jurgati quippe sunt, et commoti dixerunt inter gentes :<br />
Non addet ultra ut habitet in eis.<br />
<sup>16</sup> <span style="font-variant: small-caps;">Phe.</span> Facies Domini divisit eos,<br />
non addet ut respiciat eos ;<br />
facies sacerdotum non erubuerunt,<br />
neque senum miserti sunt.<br />
<sup>17</sup> <span style="font-variant: small-caps;">Ain.</span> Cum adhuc subsisteremus, defecerunt oculi nostri<br />
ad auxilium nostrum vanum ;<br />
cum respiceremus attenti ad gentem<br />
quæ salvare non poterat.<br />
<sup>18</sup> <span style="font-variant: small-caps;">Sade.</span> Lubricaverunt vestigia nostra<br />
in itinere platearum nostrarum ;<br />
appropinquavit finis noster, completi sunt dies nostri,<br />
quia venit finis noster.<br />
<sup>19</sup> <span style="font-variant: small-caps;">Coph.</span> Velociores fuerunt persecutores nostri<br />
aquilis cæli ;<br />
super montes persecuti sunt nos,<br />
in deserto insidiati sunt nobis.<br />
<sup>20</sup> <span style="font-variant: small-caps;">Res.</span> Spiritus oris nostri, christus Dominus,<br />
captus est in peccatis nostris,<br />
cui diximus : In umbra tua<br />
vivemus in gentibus.<br />
<sup>21</sup> <span style="font-variant: small-caps;">Sin.</span> Gaude et lætare, filia Edom,<br />
quæ habitas in terra Hus !<br />
ad te quoque perveniet calix : inebriaberis,<br />
atque nudaberis.<br />
<sup>22</sup> <span style="font-variant: small-caps;">Thau.</span> Completa est iniquitas tua, filia Sion :<br />
non addet ultra ut transmigret te.<br />
Visitavit iniquitatem tuam, filia Edom ;<br />
discooperuit peccata tua.</p>
</div>
<div id="section-907" class="section level2">
<h2>5</h2>
<p><span style="font-variant: small-caps;">Oratio Jeremiæ prophetæ.</span> Recordare, Domine, quid acciderit nobis ;<br />
intuere et respice opprobrium nostrum.<br />
<sup>2</sup> Hæreditas nostra versa est ad alienos,<br />
domus nostræ ad extraneos.<br />
<sup>3</sup> Pupilli facti sumus absque patre,<br />
matres nostræ quasi viduæ.<br />
<sup>4</sup> Aquam nostram pecunia bibimus ;<br />
ligna nostra pretio comparavimus.<br />
<sup>5</sup> Cervicibus nostris minabamur,<br />
lassis non dabatur requies.<br />
<sup>6</sup> Ægypto dedimus manum et Assyriis,<br />
ut saturaremur pane.<br />
<sup>7</sup> Patres nostri peccaverunt, et non sunt :<br />
et nos iniquitates eorum portavimus.<br />
<sup>8</sup> Servi dominati sunt nostri :<br />
non fuit qui redimeret de manu eorum.<br />
<sup>9</sup> In animabus nostris afferebamus panem nobis,<br />
a facie gladii in deserto.<br />
<sup>10</sup> Pellis nostra quasi clibanus exusta est,<br />
a facie tempestatum famis.<br />
<sup>11</sup> Mulieres in Sion humiliaverunt,<br />
et virgines in civitatibus Juda.<br />
<sup>12</sup> Principes manu suspensi sunt ;<br />
facies senum non erubuerunt.<br />
<sup>13</sup> Adolescentibus impudice abusi sunt,<br />
et pueri in ligno corruerunt.<br />
<sup>14</sup> Senes defecerunt de portis,<br />
juvenes de choro psallentium.<br />
<sup>15</sup> Defecit gaudium cordis nostri ;<br />
versus est in luctum chorus noster.<br />
<sup>16</sup> Cecidit corona capitis nostri :<br />
væ nobis, quia peccavimus !<br />
<sup>17</sup> Propterea mœstum factum est cor nostrum ;<br />
ideo contenebrati sunt oculi nostri,<br />
<sup>18</sup> propter montem Sion quia disperiit ;<br />
vulpes ambulaverunt in eo.<br />
<sup>19</sup> Tu autem, Domine, in æternum permanebis,<br />
solium tuum in generationem et generationem.<br />
<sup>20</sup> Quare in perpetuum oblivisceris nostri,<br />
derelinques nos in longitudine dierum ?<br />
<sup>21</sup> Converte nos, Domine, ad te, et convertemur ;<br />
innova dies nostros, sicut a principio.<br />
<sup>22</sup> Sed projiciens repulisti nos :<br />
iratus es contra nos vehementer.</p>
</div>
</div>
</body>
</html>

