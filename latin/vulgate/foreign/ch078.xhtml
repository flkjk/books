<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
  <link rel="stylesheet" type="text/css" href="stylesheet.css" />
</head>
<body>
<div id="Joannis_III" class="section level1">
<h1>Epistola B. Joannis Apostoli Tertia</h1>
<div id="section-1310" class="section level2">
<h2>1</h2>
<p>Senior Gajo carissimo, quem ego diligo in veritate. <sup>2</sup> Carissime, de omnibus orationem facio prospere te ingredi, et valere sicut prospere agit anima tua.</p>
<p><sup>3</sup> Gavisus sum valde venientibus fratribus, et testimonium perhibentibus veritati tuæ, sicut tu in veritate ambulas. <sup>4</sup> Majorem horum non habeo gratiam, quam ut audiam filios meos in veritate ambulare. <sup>5</sup> Carissime, fideliter facis quidquid operaris in fratres, et hoc in peregrinos, <sup>6</sup> qui testimonium reddiderunt caritati tuæ in conspectu ecclesiæ : quos, benefaciens, deduces digne Deo. <sup>7</sup> Pro nomine enim ejus profecti sunt, nihil accipientes a gentibus. <sup>8</sup> Nos ergo debemus suscipere hujusmodi, ut cooperatores simus veritatis.</p>
<p><sup>9</sup> Scripsissem forsitan ecclesiæ : sed is qui amat primatum gerere in eis, Diotrephes, non recipit nos : <sup>10</sup> propter hoc si venero, commonebo ejus opera, quæ facit, verbis malignis garriens in nos : et quasi non ei ista sufficiant, neque ipse suscipit fratres : et eos qui suscipiunt, prohibet, et de ecclesia ejicit. <sup>11</sup> Carissime, noli imitari malum, sed quod bonum est. Qui benefacit, ex Deo est : qui malefacit, non vidit Deum.</p>
<p><sup>12</sup> Demetrio testimonium redditur ab omnibus, et ab ipsa veritate, sed et nos testimonium perhibemus : et nosti quoniam testimonium nostrum verum est.</p>
<p><sup>13</sup> Multa habui tibi scribere : sed nolui per atramentum et calamum scribere tibi. <sup>14</sup> Spero autem protinus te videre, et os ad os loquemur. Pax tibi. Salutant te amici. Saluta amicos nominatim.</p>
</div>
</div>
</body>
</html>

