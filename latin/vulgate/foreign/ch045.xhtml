<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
  <link rel="stylesheet" type="text/css" href="stylesheet.css" />
</head>
<body>
<div id="Michæa" class="section level1">
<h1>Prophetia Michææ</h1>
<div id="section-1007" class="section level2">
<h2>1</h2>
<p>Verbum Domini, quod factum est ad Michæam Morasthiten, in diebus Joathan, Achaz, et Ezechiæ, regum Juda, quod vidit super Samariam et Jerusalem.</p>
<p><sup>2</sup> Audite, populi omnes,<br />
et attendat terra, et plenitudo ejus :<br />
et sit Dominus Deus vobis in testem,<br />
Dominus de templo sancto suo.<br />
<sup>3</sup> Quia ecce Dominus egredietur de loco suo,<br />
et descendet, et calcabit super excelsa terræ.<br />
<sup>4</sup> Et consumentur montes subtus eum,<br />
et valles scindentur sicut cera a facie ignis,<br />
et sicut aquæ quæ decurrunt in præceps.<br />
<sup>5</sup> In scelere Jacob omne istud,<br />
et in peccatis domus Israël.<br />
Quod scelus Jacob ? nonne Samaria ?<br />
et quæ excelsa Judæ ? nonne Jerusalem ?<br />
<sup>6</sup> Et ponam Samariam quasi acervum lapidum in agro,<br />
cum plantatur vinea ;<br />
et detraham in vallem lapides ejus,<br />
et fundamenta ejus revelabo.<br />
<sup>7</sup> Et omnia sculptilia ejus concidentur,<br />
et omnes mercedes ejus comburentur igne,<br />
et omnia idola ejus ponam in perditionem,<br />
quia de mercedibus meretricis congregata sunt,<br />
et usque ad mercedem meretricis revertentur.<br />
<sup>8</sup> Super hoc plangam, et ululabo ;<br />
vadam spoliatus, et nudus ;<br />
faciam planctum velut draconum,<br />
et luctum quasi struthionum :<br />
<sup>9</sup> quia desperata est plaga ejus,<br />
quia venit usque ad Judam ;<br />
tetigit portam populi mei usque ad Jerusalem.<br />
<sup>10</sup> In Geth nolite annuntiare ;<br />
lacrimis ne ploretis ;<br />
in domo pulveris pulvere vos conspergite.<br />
<sup>11</sup> Et transite vobis, habitatio pulchra, confusa ignominia :<br />
non est egressa quæ habitat in exitu :<br />
planctum domus vicina accipiet ex vobis, quæ stetit sibimet.<br />
<sup>12</sup> Quia infirmata est in bonum,<br />
quæ habitat in amaritudinibus ;<br />
quia descendit malum a Domino in portam Jerusalem.<br />
<sup>13</sup> Tumultus quadrigæ stuporis habitanti Lachis :<br />
principium peccati est filiæ Sion,<br />
quia in te inventa sunt scelera Israël.<br />
<sup>14</sup> Propterea dabit emissarios super hæreditatem Geth,<br />
domus mendacii in deceptionem regibus Israël.<br />
<sup>15</sup> Adhuc hæredem adducam tibi quæ habitas in Maresa ;<br />
usque ad Odollam veniet gloria Israël.<br />
<sup>16</sup> Decalvare, et tondere super filios deliciarum tuarum ;<br />
dilata calvitium tuum sicut aquila,<br />
quoniam captivi ducti sunt ex te.</p>
</div>
<div id="section-1008" class="section level2">
<h2>2</h2>
<p>Væ qui cogitatis inutile,<br />
et operamini malum in cubilibus vestris !<br />
In luce matutina faciunt illud,<br />
quoniam contra Deum est manus eorum.<br />
<sup>2</sup> Et concupierunt agros, et violenter tulerunt :<br />
et rapuerunt domos,<br />
et calumniabantur virum, et domum ejus :<br />
virum, et hæreditatem ejus.<br />
<sup>3</sup> Idcirco hæc dicit Dominus :<br />
Ecce ego cogito super familiam istam malum,<br />
unde non auferetis colla vestra,<br />
et non ambulabitis superbi :<br />
quoniam tempus pessimum est.<br />
<sup>4</sup> In die illa sumetur super vos parabola,<br />
et cantabitur canticum cum suavitate, dicentium :<br />
Depopulatione vastati sumus ;<br />
pars populi mei commutata est :<br />
quomodo recedet a me, cum revertatur,<br />
qui regiones nostras dividat ?<br />
<sup>5</sup> Propter hoc non erit tibi mittens funiculum sortis in cœtu Domini.<br />
<sup>6</sup> Ne loquamini loquentes ;<br />
non stillabit super istos, non comprehendet confusio.<br />
<sup>7</sup> Dicit domus Jacob :<br />
Numquid abbreviatus est spiritus Domini,<br />
aut tales sunt cogitationes ejus ?<br />
nonne verba mea bona sunt cum eo qui recte graditur ?<br />
<sup>8</sup> et e contrario populus meus in adversarium consurrexit.<br />
Desuper tunica pallium sustulistis :<br />
et eos qui transibant simpliciter convertistis in bellum.<br />
<sup>9</sup> Mulieres populi mei ejecistis de domo deliciarum suarum ;<br />
a parvulis earum tulistis laudem meam in perpetuum.<br />
<sup>10</sup> Surgite, et ite, quia non habetis hic requiem :<br />
propter immunditiam ejus corrumpetur putredine pessima.<br />
<sup>11</sup> Utinam non essem vir habens spiritum,<br />
et mendacium potius loquerer !<br />
Stillabo tibi in vinum et in ebrietatem ;<br />
et erit super quem stillatur populus iste.<br />
<sup>12</sup> Congregatione congregabo, Jacob, totum te ;<br />
in unum conducam reliquias Israël :<br />
pariter ponam illum quasi gregem in ovili,<br />
quasi pecus in medio caularum :<br />
tumultuabuntur a multitudine hominum.<br />
<sup>13</sup> Ascendet enim pandens iter ante eos :<br />
divident, et transibunt portam,<br />
et ingredientur per eam :<br />
et transibit rex eorum coram eis,<br />
et Dominus in capite eorum.</p>
</div>
<div id="section-1009" class="section level2">
<h2>3</h2>
<p>Et dixi : Audite, principes Jacob,<br />
et duces domus Israël :<br />
numquid non vestrum est scire judicium,<br />
<sup>2</sup> qui odio habetis bonum, et diligitis malum ;<br />
qui violenter tollitis pelles eorum desuper eis,<br />
et carnem eorum desuper ossibus eorum ;<br />
<sup>3</sup> qui comederunt carnem populi mei,<br />
et pellem eorum desuper excoriaverunt,<br />
et ossa eorum confregerunt,<br />
et conciderunt sicut in lebete,<br />
et quasi carnem in medio ollæ ?<br />
<sup>4</sup> Tunc clamabunt ad Dominum, et non exaudiet eos,<br />
et abscondet faciem suam ab eis in tempore illo,<br />
sicut nequiter egerunt in adinventionibus suis.<br />
<sup>5</sup> Hæc dicit Dominus super prophetas,<br />
qui seducunt populum meum :<br />
qui mordent dentibus suis,<br />
et prædicant pacem ;<br />
et si quis non dederit in ore eorum quippiam,<br />
sanctificant super eum prælium.<br />
<sup>6</sup> Propterea nox vobis pro visione erit,<br />
et tenebræ vobis pro divinatione ;<br />
et occumbet sol super prophetas,<br />
et obtenebrabitur super eos dies.<br />
<sup>7</sup> Et confundentur qui vident visiones,<br />
et confundentur divini ;<br />
et operient omnes vultos suos,<br />
quia non est responsum Dei.<br />
<sup>8</sup> Verumtamen ego repletus sum fortitudine spiritus Domini,<br />
judicio, et virtute,<br />
ut annuntiem Jacob scelus suum,<br />
et Israël peccatum suum.<br />
<sup>9</sup> Audite hoc, principes domus Jacob,<br />
et judices domus Israël,<br />
qui abominamini judicium,<br />
et omnia recta pervertitis :<br />
<sup>10</sup> qui ædificatis Sion in sanguinibus,<br />
et Jerusalem in iniquitate.<br />
<sup>11</sup> Principes ejus in muneribus judicabant,<br />
et sacerdotes ejus in mercede docebant,<br />
et prophetæ ejus in pecunia divinabant :<br />
et super Dominum requiescebant, dicentes :<br />
Numquid non Dominus in medio nostrum ?<br />
non venient super nos mala.<br />
<sup>12</sup> Propter hoc, causa vestri, Sion quasi ager arabitur,<br />
et Jerusalem quasi acervus lapidum erit,<br />
et mons templi in excelsa silvarum.</p>
</div>
<div id="section-1010" class="section level2">
<h2>4</h2>
<p>Et erit : in novissimo dierum<br />
erit mons domus Domini præparatus in vertice montium,<br />
et sublimis super colles :<br />
et fluent ad eum populi,<br />
<sup>2</sup> et properabunt gentes multæ, et dicent :<br />
Venite, ascendamus ad montem Domini,<br />
et ad domum Dei Jacob :<br />
et docebit nos de viis suis,<br />
et ibimus in semitis ejus,<br />
quia de Sion egredietur lex,<br />
et verbum Domini de Jerusalem.<br />
<sup>3</sup> Et judicabit inter populos multos,<br />
et corripiet gentes fortes usque in longinquum :<br />
et concident gladios suos in vomeres,<br />
et hastas suas in ligones :<br />
non sumet gens adversus gentem gladium,<br />
et non discent ultra belligerare.<br />
<sup>4</sup> Et sedebit vir subtus vitem suam et subtus ficum suam,<br />
et non erit qui deterreat,<br />
quia os Domini exercituum locutum est.<br />
<sup>5</sup> Quia omnes populi ambulabunt<br />
unusquisque in nomine dei sui ;<br />
nos autem ambulabimus<br />
in nomine Domini Dei nostri,<br />
in æternum et ultra.</p>
<p><sup>6</sup> In die illa, dicit Dominus,<br />
congregabo claudicantem,<br />
et eam quam ejeceram colligam,<br />
et quam afflixeram :<br />
<sup>7</sup> et ponam claudicantem in reliquias,<br />
et eam quæ laboraverat, in gentem robustam :<br />
et regnabit Dominus super eos in monte Sion,<br />
ex hoc nunc et usque in æternum.<br />
<sup>8</sup> Et tu, turris gregis nebulosa filiæ Sion,<br />
usque ad te veniet,<br />
et veniet potestas prima,<br />
regnum filiæ Jerusalem.<br />
<sup>9</sup> Nunc quare mœrore contraheris ?<br />
numquid rex non est tibi,<br />
aut consiliarius tuus periit,<br />
quia comprehendit te dolor sicut parturientem ?<br />
<sup>10</sup> Dole et satage, filia Sion, quasi parturiens,<br />
quia nunc egredieris de civitate,<br />
et habitabis in regione,<br />
et venies usque ad Babylonem :<br />
ibi liberaberis,<br />
ibi redimet te Dominus de manu inimicorum tuorum.<br />
<sup>11</sup> Et nunc congregatæ sunt super te gentes multæ, quæ dicunt :<br />
Lapidetur, et aspiciat in Sion oculus noster.<br />
<sup>12</sup> Ipsi autem non cognoverunt cogitationes Domini,<br />
et non intellexerunt consilium ejus,<br />
quia congregavit eos quasi fœnum areæ.<br />
<sup>13</sup> Surge, et tritura, filia Sion,<br />
quia cornu tuum ponam ferreum,<br />
et ungulas tuas ponam æreas ;<br />
et comminues populos multos,<br />
et interficies Domino rapinas eorum,<br />
et fortitudinem eorum Domino universæ terræ.</p>
</div>
<div id="section-1011" class="section level2">
<h2>5</h2>
<p>Nunc vastaberis, filia latronis.<br />
Obsidionem posuerunt super nos :<br />
in virga percutient maxillam judicis Israël.</p>
<p><sup>2</sup> Et tu, Bethlehem Ephrata,<br />
parvulus es in millibus Juda ;<br />
ex te mihi egredietur qui sit dominator in Israël,<br />
et egressus ejus ab initio,<br />
a diebus æternitatis.<br />
<sup>3</sup> Propter hoc dabit eos usque ad tempus in quo parturiens pariet,<br />
et reliquiæ fratrum ejus convertentur ad filios Israël.<br />
<sup>4</sup> Et stabit, et pascet in fortitudine Domini,<br />
in sublimitate nominis Domini Dei sui :<br />
et convertentur,<br />
quia nunc magnificabitur usque ad terminos terræ.<br />
<sup>5</sup> Et erit iste pax :<br />
cum venerit Assyrius in terram nostram,<br />
et quando calcaverit in domibus nostris,<br />
et suscitabimus super eum septem pastores<br />
et octo primates homines ;<br />
<sup>6</sup> et pascent terram Assur in gladio,<br />
et terram Nemrod in lanceis ejus,<br />
et liberabit ab Assur cum venerit in terram nostram,<br />
et cum calcaverit in finibus nostris.<br />
<sup>7</sup> Et erunt reliquiæ Jacob in medio populorum multorum<br />
quasi ros a Domino,<br />
et quasi stillæ super herbam,<br />
quæ non exspectat virum,<br />
et non præstolatur filios hominum.<br />
<sup>8</sup> Et erunt reliquiæ Jacob in gentibus,<br />
in medio populorum multorum,<br />
quasi leo in jumentis silvarum,<br />
et quasi catulus leonis in gregibus pecorum,<br />
qui cum transierit, et conculcaverit, et ceperit,<br />
non est qui eruat.<br />
<sup>9</sup> Exaltabitur manus tua super hostes tuos,<br />
et omnes inimici tui interibunt.<br />
<sup>10</sup> Et erit in die illa, dicit Dominus :<br />
auferam equos tuos de medio tui,<br />
et disperdam quadrigas tuas.<br />
<sup>11</sup> Et perdam civitates terræ tuæ,<br />
et destruam omnes munitiones tuas :<br />
et auferam maleficia de manu tua,<br />
et divinationes non erunt in te :<br />
<sup>12</sup> et perire faciam sculptilia tua et statuas tuas de medio tui,<br />
et non adorabis ultra opera manuum tuarum :<br />
<sup>13</sup> et evellam lucos tuos de medio tui,<br />
et conteram civitates tuas.<br />
<sup>14</sup> Et faciam, in furore et in indignatione, ultionem<br />
in omnibus gentibus quæ non audierunt.</p>
</div>
<div id="section-1012" class="section level2">
<h2>6</h2>
<p>Audite quæ Dominus loquitur :<br />
Surge, contende judicio adversum montes,<br />
et audiant colles vocem tuam.<br />
<sup>2</sup> Audiant montes judicium Domini,<br />
et fortia fundamenta terræ ;<br />
quia judicium Domini cum populo suo,<br />
et cum Israël dijudicabitur.<br />
<sup>3</sup> Popule meus, quid feci tibi ?<br />
aut quid molestus fui tibi ? Responde mihi.<br />
<sup>4</sup> Quia eduxi te de terra Ægypti,<br />
et de domo servientium liberavi te,<br />
et misi ante faciem tuam Moysen, et Aaron, et Mariam.<br />
<sup>5</sup> Popule meus, memento, quæso,<br />
quid cogitaverit Balach, rex Moab,<br />
et quid responderit ei Balaam, filius Beor,<br />
de Setim usque ad Galgalam,<br />
ut cognosceres justitias Domini.<br />
<sup>6</sup> Quid dignum offeram Domino ?<br />
curvabo genu Deo excelso ?<br />
Numquid offeram ei holocautomata et vitulos anniculos ?<br />
<sup>7</sup> numquid placari potest Dominus in millibus arietum,<br />
aut in multis millibus hircorum pinguium ?<br />
numquid dabo primogenitum meum pro scelere meo,<br />
fructum ventris mei pro peccato animæ meæ ?<br />
<sup>8</sup> Indicabo tibi, o homo, quid sit bonum,<br />
et quid Dominus requirat a te :<br />
utique facere judicium,<br />
et diligere misericordiam,<br />
et sollicitum ambulare cum Deo tuo.<br />
<sup>9</sup> Vox Domini ad civitatem clamat,<br />
et salus erit timentibus nomen tuum :<br />
audite, tribus, et quis approbabit illud ?<br />
<sup>10</sup> Adhuc ignis in domo impii thesauri iniquitatis,<br />
et mensura minor iræ plena.<br />
<sup>11</sup> Numquid justificabo stateram impiam,<br />
et saccelli pondera dolosa ?<br />
<sup>12</sup> In quibus divites ejus repleti sunt iniquitate,<br />
et habitantes in ea loquebantur mendacium,<br />
et lingua eorum fraudulenta in ore eorum.<br />
<sup>13</sup> Et ego ergo cœpi percutere te perditione super peccatis tuis.<br />
<sup>14</sup> Tu comedes, et non saturaberis,<br />
et humiliatio tua in medio tui :<br />
et apprehendes, et non salvabis,<br />
et quos salvaveris, in gladium dabo.<br />
<sup>15</sup> Tu seminabis, et non metes :<br />
tu calcabis olivam, et non ungeris oleo ;<br />
et mustum, et non bibes vinum.<br />
<sup>16</sup> Et custodisti præcepta Amri,<br />
et omne opus domus Achab,<br />
et ambulasti in voluntatibus eorum :<br />
ut darem te in perditionem,<br />
et habitantes in ea in sibilum,<br />
et opprobrium populi mei portabitis.</p>
</div>
<div id="section-1013" class="section level2">
<h2>7</h2>
<p>Væ mihi, quia factus sum sicut qui colligit in autumno racemos vindemiæ !<br />
non est botrus ad comedendum,<br />
præcoquas ficus desideravit anima mea.<br />
<sup>2</sup> Periit sanctus de terra,<br />
et rectus in hominibus non est :<br />
omnes in sanguine insidiantur ;<br />
vir fratrem suum ad mortem venatur.<br />
<sup>3</sup> Malum manuum suarum dicunt bonum :<br />
princeps postulat, et judex in reddendo est ;<br />
et magnus locutus est desiderium animæ suæ,<br />
et conturbaverunt eam.<br />
<sup>4</sup> Qui optimus in eis est, quasi paliurus,<br />
et qui rectus, quasi spina de sepe.<br />
Dies speculationis tuæ, visitatio tua venit :<br />
nunc erit vastitas eorum.<br />
<sup>5</sup> Nolite credere amico,<br />
et nolite confidere in duce :<br />
ab ea quæ dormit in sinu tuo custodi claustra oris tui.<br />
<sup>6</sup> Quia filius contumeliam facit patri,<br />
et filia consurgit adversus matrem suam :<br />
nurus adversus socrum suam,<br />
et inimici hominis domestici ejus.</p>
<p><sup>7</sup> Ego autem ad Dominum aspiciam ;<br />
exspectabo Deum, salvatorem meum :<br />
audiet me Deus meus.<br />
<sup>8</sup> Ne læteris, inimica mea, super me, quia cecidi :<br />
consurgam cum sedero in tenebris :<br />
Dominus lux mea est.<br />
<sup>9</sup> Iram Domini portabo,<br />
quoniam peccavi ei,<br />
donec causam meam judicet,<br />
et faciat judicium meum.<br />
Educet me in lucem :<br />
videbo justitiam ejus.<br />
<sup>10</sup> Et aspiciet inimica mea,<br />
et operietur confusione,<br />
quæ dicit ad me : Ubi est Dominus Deus tuus ?<br />
Oculi mei videbunt in eam :<br />
nunc erit in conculcationem ut lutum platearum.<br />
<sup>11</sup> Dies, ut ædificentur maceriæ tuæ ;<br />
in die illa longe fiet lex.<br />
<sup>12</sup> In die illa et usque ad te veniet de Assur,<br />
et usque ad civitates munitas,<br />
et a civitatibus munitis usque ad flumen,<br />
et ad mare de mari,<br />
et ad montem de monte.<br />
<sup>13</sup> Et terra erit in desolationem propter habitatores suos,<br />
et propter fructum cogitationum eorum.</p>
<p><sup>14</sup> Pasce populum tuum in virga tua,<br />
gregem hæreditatis tuæ, habitantes solos, in saltu, in medio Carmeli.<br />
Pascentur Basan et Galaad juxta dies antiquos.<br />
<sup>15</sup> Secundum dies egressionis tuæ de terra Ægypti,<br />
ostendam ei mirabilia.<br />
<sup>16</sup> Videbunt gentes,<br />
et confundentur super omni fortitudine sua.<br />
Ponent manum super os,<br />
aures eorum surdæ erunt.<br />
<sup>17</sup> Lingent pulverem sicut serpentes ;<br />
velut reptilia terræ perturbabuntur in ædibus suis.<br />
Dominum Deum nostrum formidabunt,<br />
et timebunt te.<br />
<sup>18</sup> Quis, Deus, similis tui,<br />
qui aufers iniquitatem,<br />
et transis peccatum reliquiarum hæreditatis tuæ ?<br />
Non immittet ultra furorem suum,<br />
quoniam volens misericordiam est.<br />
<sup>19</sup> Revertetur, et miserebitur nostri ;<br />
deponet iniquitates nostras,<br />
et projiciet in profundum maris omnia peccata nostra.<br />
<sup>20</sup> Dabis veritatem Jacob,<br />
misericordiam Abraham,<br />
quæ jurasti patribus nostris a diebus antiquis.</p>
</div>
</div>
</body>
</html>

