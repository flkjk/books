<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
  <link rel="stylesheet" type="text/css" href="stylesheet.css" />
</head>
<body>
<div id="Amos" class="section level1">
<h1>Prophetia Amos</h1>
<div id="section-993" class="section level2">
<h2>1</h2>
<p>Verba Amos, qui fuit in pastoribus de Thecue, quæ vidit super Israël in diebus Oziæ, regis Juda, et in diebus Jeroboam, filii Joas, regis Israël, ante duos annos terræmotus.</p>
<p><sup>2</sup> Et dixit : Dominus de Sion rugiet,<br />
et de Jerusalem dabit vocem suam ;<br />
et luxerunt speciosa pastorum,<br />
et exsiccatus est vertex Carmeli.<br />
<sup>3</sup> Hæc dicit Dominus :<br />
Super tribus sceleribus Damasci,<br />
et super quatuor non convertam eum,<br />
eo quod trituraverint in plaustris ferreis Galaad.<br />
<sup>4</sup> Et mittam ignem in domum Azaël,<br />
et devorabit domos Benadad.<br />
<sup>5</sup> Et conteram vectem Damasci :<br />
et disperdam habitatorem de campo idoli,<br />
et tenentem sceptrum de domo voluptatis :<br />
et transferetur populus Syriæ Cyrenen,<br />
dicit Dominus.<br />
<sup>6</sup> Hæc dicit Dominus :<br />
Super tribus sceleribus Gazæ,<br />
et super quatuor non convertam eum,<br />
eo quod transtulerint captivitatem perfectam,<br />
ut concluderent eam in Idumæa.<br />
<sup>7</sup> Et mittam ignem in murum Gazæ,<br />
et devorabit ædes ejus.<br />
<sup>8</sup> Et disperdam habitatorem de Azoto,<br />
et tenentem sceptrum de Ascalone :<br />
et convertam manum meam super Accaron,<br />
et peribunt reliqui Philisthinorum,<br />
dicit Dominus Deus.<br />
<sup>9</sup> Hæc dicit Dominus :<br />
Super tribus sceleribus Tyri,<br />
et super quatuor non convertam eum,<br />
eo quod concluserint captivitatem perfectam in Idumæa,<br />
et non sint recordati fœderis fratrum.<br />
<sup>10</sup> Et mittam ignem in murum Tyri,<br />
et devorabit ædes ejus.<br />
<sup>11</sup> Hæc dicit Dominus :<br />
Super tribus sceleribus Edom,<br />
et super quatuor non convertam eum,<br />
eo quod persecutus sit in gladio fratrem suum,<br />
et violaverit misericordiam ejus,<br />
et tenuerit ultra furorem suum,<br />
et indignationem suam servaverit usque in finem.<br />
<sup>12</sup> Mittam ignem in Theman,<br />
et devorabit ædes Bosræ.<br />
<sup>13</sup> Hæc dicit Dominus :<br />
Super tribus sceleribus filiorum Ammon,<br />
et super quatuor non convertam eum,<br />
eo quod dissecuerit prægnantes Galaad<br />
ad dilatandum terminum suum.<br />
<sup>14</sup> Et succendam ignem in muro Rabba,<br />
et devorabit ædes ejus in ululatu in die belli,<br />
et in turbine in die commotionis.<br />
<sup>15</sup> Et ibit Melchom in captivitatem,<br />
ipse et principes ejus simul,<br />
dicit Dominus.</p>
</div>
<div id="section-994" class="section level2">
<h2>2</h2>
<p>Hæc dicit Dominus :<br />
Super tribus sceleribus Moab,<br />
et super quatuor non convertam eum,<br />
eo quod incenderit ossa regis Idumææ usque ad cinerem.<br />
<sup>2</sup> Et mittam ignem in Moab,<br />
et devorabit ædes Carioth :<br />
et morietur in sonitu Moab, in clangore tubæ.<br />
<sup>3</sup> Et disperdam judicem de medio ejus,<br />
et omnes principes ejus interficiam cum eo,<br />
dicit Dominus.</p>
<p><sup>4</sup> Hæc dicit Dominus :<br />
Super tribus sceleribus Juda,<br />
et super quatuor non convertam eum,<br />
eo quod abjecerit legem Domini<br />
et mandata ejus non custodierit :<br />
deceperunt enim eos idola sua,<br />
post quæ abierant patres eorum.<br />
<sup>5</sup> Et mittam ignem in Juda,<br />
et devorabit ædes Jerusalem.<br />
<sup>6</sup> Hæc dicit Dominus :<br />
Super tribus sceleribus Israël,<br />
et super quatuor non convertam eum,<br />
pro eo quod vendiderit pro argento justum,<br />
et pauperem pro calceamentis.<br />
<sup>7</sup> Qui conterunt super pulverem terræ capita pauperum,<br />
et viam humilium declinant :<br />
et filius ac pater ejus ierunt ad puellam,<br />
ut violarent nomen sanctum meum.<br />
<sup>8</sup> Et super vestimentis pignoratis accubuerunt juxta omne altare,<br />
et vinum damnatorum bibebant in domo Dei sui.<br />
<sup>9</sup> Ego autem exterminavi Amorrhæum a facie eorum,<br />
cujus altitudo, cedrorum altitudo ejus,<br />
et fortis ipse quasi quercus ;<br />
et contrivi fructum ejus desuper,<br />
et radices ejus subter.<br />
<sup>10</sup> Ego sum qui ascendere vos feci de terra Ægypti,<br />
et duxi vos in deserto quadraginta annis,<br />
ut possideretis terram Amorrhæi.<br />
<sup>11</sup> Et suscitavi de filiis vestris in prophetas,<br />
et de juvenibus vestris nazaræos.<br />
Numquid non ita est, filii Israël ? dicit Dominus.<br />
<sup>12</sup> Et propinabitis nazaræis vinum,<br />
et prophetis mandabitis, dicentes :<br />
Ne prophetetis.<br />
<sup>13</sup> Ecce ego stridebo subter vos,<br />
sicut stridet plaustrum onustum fœno.<br />
<sup>14</sup> Et peribit fuga a veloce,<br />
et fortis non obtinebit virtutem suam,<br />
et robustus non salvabit animam suam :<br />
<sup>15</sup> et tenens arcum non stabit,<br />
et velox pedibus suis non salvabitur,<br />
et ascensor equi non salvabit animam suam :<br />
<sup>16</sup> et robustus corde inter fortes nudus fugiet in illa die,<br />
dicit Dominus.</p>
</div>
<div id="section-995" class="section level2">
<h2>3</h2>
<p>Audite verbum quod locutus est Dominus super vos, filii Israël,<br />
super omnem cognationem quam eduxi de terra Ægypti, dicens :<br />
<sup>2</sup> Tantummodo vos cognovi ex omnibus cognationibus terræ ;<br />
idcirco visitabo super vos omnes iniquitates vestras.<br />
<sup>3</sup> Numquid ambulabunt duo pariter,<br />
nisi convenerit eis ?<br />
<sup>4</sup> numquid rugiet leo in saltu,<br />
nisi habuerit prædam ?<br />
numquid dabit catulus leonis vocem de cubili suo,<br />
nisi aliquid apprehenderit ?<br />
<sup>5</sup> numquid cadet avis in laqueum terræ<br />
absque aucupe ?<br />
numquid auferetur laqueus de terra<br />
antequam quid ceperit ?<br />
<sup>6</sup> si clanget tuba in civitate,<br />
et populus non expavescet ?<br />
si erit malum in civitate,<br />
quod Dominus non fecerit ?<br />
<sup>7</sup> Quia non facit Dominus Deus verbum,<br />
nisi revelaverit secretum suum ad servos suos prophetas.<br />
<sup>8</sup> Leo rugiet, quis non timebit ?<br />
Dominus Deus locutus est, quis non prophetabit ?<br />
<sup>9</sup> Auditum facite in ædibus Azoti,<br />
et in ædibus terræ Ægypti,<br />
et dicite : Congregamini super montes Samariæ,<br />
et videte insanias multas in medio ejus,<br />
et calumniam patientes in penetralibus ejus.<br />
<sup>10</sup> Et nescierunt facere rectum, dicit Dominus,<br />
thesaurizantes iniquitatem et rapinas in ædibus suis.<br />
<sup>11</sup> Propterea hæc dicit Dominus Deus :<br />
Tribulabitur et circuietur terra :<br />
et detrahetur ex te fortitudo tua,<br />
et diripientur ædes tuæ.<br />
<sup>12</sup> Hæc dicit Dominus :<br />
Quomodo si eruat pastor de ore leonis<br />
duo crura, aut extremum auriculæ,<br />
sic eruentur filii Israël, qui habitant in Samaria<br />
in plaga lectuli, et in Damasci grabato.<br />
<sup>13</sup> Audite, et contestamini in domo Jacob,<br />
dicit Dominus Deus exercituum ;<br />
<sup>14</sup> quia in die cum visitare cœpero prævaricationes Israël,<br />
super eum visitabo, et super altaria Bethel ;<br />
et amputabuntur cornua altaris, et cadent in terram.<br />
<sup>15</sup> Et percutiam domum hiemalem cum domo æstiva,<br />
et peribunt domus eburneæ,<br />
et dissipabuntur ædes multæ,<br />
dicit Dominus.</p>
</div>
<div id="section-996" class="section level2">
<h2>4</h2>
<p>Audite verbum hoc, vaccæ pingues,<br />
quæ estis in monte Samariæ,<br />
quæ calumniam facitis egenis<br />
et confringitis pauperes ;<br />
quæ dicitis dominis vestris : Afferte, et bibemus.<br />
<sup>2</sup> Juravit Dominus Deus in sancto suo,<br />
quia ecce dies venient super vos,<br />
et levabunt vos in contis,<br />
et reliquias vestras in ollis ferventibus.<br />
<sup>3</sup> Et per aperturas exibitis altera contra alteram,<br />
et projiciemini in Armon,<br />
dicit Dominus.</p>
<p><sup>4</sup> Venite ad Bethel, et impie agite ;<br />
ad Galgalam, et multiplicate prævaricationem :<br />
et afferte mane victimas vestras,<br />
tribus diebus decimas vestras.<br />
<sup>5</sup> Et sacrificate de fermentato laudem,<br />
et vocate voluntarias oblationes, et annuntiate ;<br />
sic enim voluistis, filii Israël,<br />
dicit Dominus Deus.<br />
<sup>6</sup> Unde et ego dedi vobis stuporem dentium in cunctis urbibus vestris,<br />
et indigentiam panum in omnibus locis vestris ;<br />
et non estis reversi ad me,<br />
dicit Dominus.<br />
<sup>7</sup> Ego quoque prohibui a vobis imbrem,<br />
cum adhuc tres menses superessent usque ad messem :<br />
et plui super unam civitatem,<br />
et super alteram civitatem non plui ;<br />
pars una compluta est,<br />
et pars super quam non plui, aruit.<br />
<sup>8</sup> Et venerunt duæ et tres civitates ad unam civitatem<br />
ut biberent aquam, et non sunt satiatæ ;<br />
et non redistis ad me,<br />
dicit Dominus.<br />
<sup>9</sup> Percussi vos in vento urente, et in aurugine :<br />
multitudinem hortorum vestrorum et vinearum vestrarum,<br />
oliveta vestra et ficeta vestra comedit eruca :<br />
et non redistis ad me,<br />
dicit Dominus.<br />
<sup>10</sup> Misi in vos mortem in via Ægypti ;<br />
percussi in gladio juvenes vestros,<br />
usque ad captivitatem equorum vestrorum,<br />
et ascendere feci putredinem castrorum vestrorum in nares vestras :<br />
et non redistis ad me,<br />
dicit Dominus.<br />
<sup>11</sup> Subverti vos sicut subvertit Deus Sodomam et Gomorrham,<br />
et facti estis quasi torris raptus ab incendio :<br />
et non redistis ad me,<br />
dicit Dominus.<br />
<sup>12</sup> Quapropter hæc faciam tibi, Israël :<br />
postquam autem hæc fecero tibi,<br />
præparare in occursum Dei tui, Israël.<br />
<sup>13</sup> Quia ecce formans montes,<br />
et creans ventum,<br />
et annuntians homini eloquium suum,<br />
faciens matutinam nebulam,<br />
et gradiens super excelsa terræ :<br />
Dominus Deus exercituum nomen ejus.</p>
</div>
<div id="section-997" class="section level2">
<h2>5</h2>
<p>Audite verbum istud,<br />
quod ego levo super vos planctum :<br />
domus Israël cecidit,<br />
et non adjiciet ut resurgat.<br />
<sup>2</sup> Virgo Israël projecta est in terram suam,<br />
non est qui suscitet eam.<br />
<sup>3</sup> Quia hæc dicit Dominus Deus :<br />
Urbs de qua egrediebantur mille,<br />
relinquentur in ea centum ;<br />
et de qua egrediebantur centum,<br />
relinquentur in ea decem in domo Israël.<br />
<sup>4</sup> Quia hæc dicit Dominus domui Israël :<br />
Quærite me, et vivetis.<br />
<sup>5</sup> Et nolite quærere Bethel,<br />
et in Galgalam nolite intrare,<br />
et in Bersabee non transibitis,<br />
quia Galgala captiva ducetur,<br />
et Bethel erit inutilis.<br />
<sup>6</sup> Quærite Dominum, et vivite<br />
(ne forte comburatur ut ignis domus Joseph, et devorabit,<br />
et non erit qui extinguat Bethel :<br />
<sup>7</sup> qui convertitis in absinthium judicium,<br />
et justitiam in terra relinquitis) :<br />
<sup>8</sup> facientem Arcturum et Orionem,<br />
et convertentem in mane tenebras,<br />
et diem in noctem mutantem ;<br />
qui vocat aquas maris,<br />
et effundit eas super faciem terræ ;<br />
Dominus nomen est ejus :<br />
<sup>9</sup> qui subridet vastitatem super robustum,<br />
et depopulationem super potentem affert.<br />
<sup>10</sup> Odio habuerunt corripientem in porta,<br />
et loquentem perfecte abominati sunt.<br />
<sup>11</sup> Idcirco, pro eo quod diripiebatis pauperem,<br />
et prædam electam tollebatis ab eo,<br />
domos quadro lapide ædificabitis,<br />
et non habitabitis in eis ;<br />
vineas plantabis amantissimas,<br />
et non bibetis vinum earum.<br />
<sup>12</sup> Quia cognovi multa scelera vestra,<br />
et fortia peccata vestra :<br />
hostes justi, accipientes munus,<br />
et pauperes deprimentes in porta.<br />
<sup>13</sup> Ideo prudens in tempore illo tacebit,<br />
quia tempus malum est.<br />
<sup>14</sup> Quærite bonum, et non malum, ut vivatis ;<br />
et erit Dominus Deus exercituum vobiscum, sicut dixistis.<br />
<sup>15</sup> Odite malum et diligite bonum,<br />
et constituite in porta judicium :<br />
si forte misereatur Dominus Deus exercituum reliquiis Joseph.<br />
<sup>16</sup> Propterea hæc dicit Dominus Deus exercituum, dominator :<br />
In omnibus plateis planctus ;<br />
et in cunctis quæ foris sunt, dicetur : Væ, væ !<br />
et vocabunt agricolam ad luctum,<br />
et ad planctum eos qui sciunt plangere.<br />
<sup>17</sup> Et in omnibus vineis erit planctus,<br />
quia pertransibo in medio tui,<br />
dicit Dominus.</p>
<p><sup>18</sup> Væ desiderantibus diem Domini !<br />
ad quid eam vobis ?<br />
Dies Domini ista, tenebræ, et non lux.<br />
<sup>19</sup> Quomodo si fugiat vir a facie leonis,<br />
et occurrat ei ursus ;<br />
et ingrediatur domum, et innitatur manu sua super parietem,<br />
et mordeat eum coluber.<br />
<sup>20</sup> Numquid non tenebræ dies Domini, et non lux ;<br />
et caligo, et non splendor in ea ?<br />
<sup>21</sup> Odi, et projeci festivitates vestras,<br />
et non capiam odorem cœtuum vestrorum.<br />
<sup>22</sup> Quod si obtuleritis mihi holocautomata, et munera vestra,<br />
non suscipiam ;<br />
et vota pinguium vestrorum non respiciam.<br />
<sup>23</sup> Aufer a me tumultum carminum tuorum ;<br />
et cantica lyræ tuæ non audiam.<br />
<sup>24</sup> Et revelabitur quasi aqua judicium,<br />
et justitia quasi torrens fortis.<br />
<sup>25</sup> Numquid hostias et sacrificium obtulistis mihi<br />
in deserto quadraginta annis, domus Israël ? <sup>26</sup> et portastis tabernaculum Moloch vestro,<br />
et imaginem idolorum vestrorum, sidus dei vestri,<br />
quæ fecistis vobis.<br />
<sup>27</sup> Et migrare vos faciam trans Damascum, dicit Dominus :<br />
Deus exercituum nomen ejus.</p>
</div>
<div id="section-998" class="section level2">
<h2>6</h2>
<p>Væ qui opulenti estis in Sion,<br />
et confiditis in monte Samariæ :<br />
optimates capita populorum,<br />
ingredientes pompatice domum Israël !<br />
<sup>2</sup> Transite in Chalane, et videte,<br />
et ite inde in Emath magnam,<br />
et descendite in Geth Palæstinorum,<br />
et ad optima quæque regna horum :<br />
si latior terminus eorum termino vestro est.<br />
<sup>3</sup> Qui separati estis in diem malum,<br />
et appropinquatis solio iniquitatis ;<br />
<sup>4</sup> qui dormitis in lectis eburneis,<br />
et lascivitis in stratis vestris ;<br />
qui comeditis agnum de grege,<br />
et vitulos de medio armenti ;<br />
<sup>5</sup> qui canitis ad vocem psalterii,<br />
sicut David putaverunt se habere vasa cantici,<br />
<sup>6</sup> bibentes vinum in phialis,<br />
et optimo unguento delibuti,<br />
et nihil patiebantur super contritione Joseph.<br />
<sup>7</sup> Quapropter nunc migrabunt in capite transmigrantium,<br />
et auferetur factio lascivientium.<br />
<sup>8</sup> Juravit Dominus Deus in anima sua,<br />
dicit Dominus Deus exercituum :<br />
Detestor ego superbiam Jacob,<br />
et domos ejus odi,<br />
et tradam civitatem cum habitatoribus suis.<br />
<sup>9</sup> Quod si reliqui fuerint decem viri in domo una,<br />
et ipsi morientur.<br />
<sup>10</sup> Et tollet eum propinquus suus, et comburet eum,<br />
ut efferat ossa de domo ;<br />
et dicet ei, qui in penetralibus domus est :<br />
Numquid adhuc est penes te ?<br />
<sup>11</sup> Et respondebit : Finis est.<br />
Et dicet ei : Tace,<br />
et non recorderis nominis Domini.<br />
<sup>12</sup> Quia ecce Dominus mandabit,<br />
et percutiet domum majorem ruinis,<br />
et domum minorem scissionibus.<br />
<sup>13</sup> Numquid currere queunt in petris equi,<br />
aut arari potest in bubalis ?<br />
quoniam convertistis in amaritudinem judicium,<br />
et fructum justitiæ in absinthium.<br />
<sup>14</sup> Qui lætamini in nihilo ; qui dicitis :<br />
Numquid non in fortitudine nostra assumpsimus nobis cornua ?<br />
<sup>15</sup> Ecce enim suscitabo super vos, domus Israël,<br />
dicit Dominus Deus exercituum, gentem,<br />
et conteret vos ab introitu Emath usque ad torrentem deserti.</p>
</div>
<div id="section-999" class="section level2">
<h2>7</h2>
<p>Hæc ostendit mihi Dominus Deus : et ecce fictor locustæ in principio germinantium serotini imbris, et ecce serotinus post tonsionem regis. <sup>2</sup> Et factum est, cum consummasset comedere herbam terræ, dixi : Domine Deus, propitius esto, obsecro ; quis suscitabit Jacob, quia parvulus est ? <sup>3</sup> Misertus est Dominus super hoc : Non erit, dixit Dominus. <sup>4</sup> Hæc ostendit mihi Dominus Deus : et ecce vocabat judicium ad ignem Dominus Deus ; et devoravit abyssum multam, et comedit simul partem. <sup>5</sup> Et dixi : Domine Deus, quiesce, obsecro ; quis suscitabit Jacob, quia parvulus est ? <sup>6</sup> Misertus est Dominus super hoc : Sed et istud non erit, dixit Dominus Deus. <sup>7</sup> Hæc ostendit mihi Dominus : et ecce Dominus stans super murum litum, et in manu ejus trulla cæmentarii. <sup>8</sup> Et dixit Dominus ad me : Quid tu vides, Amos ? Et dixi : Trullam cæmentarii. Et dixit Dominus : Ecce ego ponam trullam in medio populi mei Israël ;<br />
non adjiciam ultra superinducere eum.<br />
<sup>9</sup> Et demolientur excelsa idoli,<br />
et sanctificationes Israël desolabuntur,<br />
et consurgam super domum Jeroboam in gladio.</p>
<p><sup>10</sup> Et misit Amasias, sacerdos Bethel, ad Jeroboam, regem Israël, dicens : Rebellavit contra te Amos in medio domus Israël ; non poterit terra sustinere universos sermones ejus. <sup>11</sup> Hæc enim dicit Amos : In gladio morietur Jeroboam, et Israël captivus migrabit de terra sua. <sup>12</sup> Et dixit Amasias ad Amos : Qui vides, gradere : fuge in terram Juda, et comede ibi panem, et prophetabis ibi. <sup>13</sup> Et in Bethel non adjicies ultra ut prophetes, quia sanctificatio regis est, et domus regni est. <sup>14</sup> Responditque Amos, et dixit ad Amasiam : Non sum propheta, et non sum filius prophetæ : sed armentarius ego sum vellicans sycomoros. <sup>15</sup> Et tulit me Dominus cum sequerer gregem, et dixit Dominus ad me : Vade, propheta ad populum meum Israël. <sup>16</sup> Et nunc audi verbum Domini : Tu dicis : Non prophetabis super Israël,<br />
et non stillabis super domum idoli.<br />
<sup>17</sup> Propter hoc hæc dicit Dominus :<br />
Uxor tua in civitate fornicabitur,<br />
et filii tui et filiæ tuæ in gladio cadent,<br />
et humus tua funiculo metietur :<br />
et tu in terra polluta morieris,<br />
et Israël captivus migrabit de terra sua.</p>
</div>
<div id="section-1000" class="section level2">
<h2>8</h2>
<p>Hæc ostendit mihi Dominus Deus : et ecce uncinus pomorum. <sup>2</sup> Et dixit : Quid tu vides, Amos ? Et dixi : Uncinum pomorum. Et dixit Dominus ad me : Venit finis super populum meum Israël ;<br />
non adjiciam ultra ut pertranseam eum.<br />
<sup>3</sup> Et stridebunt cardines templi in die illa,<br />
dicit Dominus Deus :<br />
multi morientur ;<br />
in omni loco projicietur silentium.</p>
<p><sup>4</sup> Audite hoc, qui conteritis pauperem,<br />
et deficere facitis egenos terræ,<br />
<sup>5</sup> dicentes : Quando transibit mensis,<br />
et venundabimus merces ?<br />
et sabbatum, et aperiemus frumentum,<br />
ut imminuamus mensuram, et augeamus siclum,<br />
et supponamus stateras dolosas,<br />
<sup>6</sup> ut possideamus in argento egenos et pauperes pro calceamentis,<br />
et quisquilias frumenti vendamus ?<br />
<sup>7</sup> Juravit Dominus in superbiam Jacob :<br />
Si oblitus fuero usque ad finem omnia opera eorum.<br />
<sup>8</sup> Numquid super isto non commovebitur terra,<br />
et lugebit omnis habitator ejus,<br />
et ascendet quasi fluvius universus,<br />
et ejicicetur, et defluet, quasi rivus Ægypti ?<br />
<sup>9</sup> Et erit in die illa, dicit Dominus Deus :<br />
occidet sol in meridie,<br />
et tenebrescere faciam terram in die luminis :<br />
<sup>10</sup> et convertam festivitates vestras in luctum,<br />
et omnia cantica vestra in planctum,<br />
et inducam super omne dorsum vestrum saccum,<br />
et super omne caput calvitium :<br />
et ponam eam quasi luctum unigeniti,<br />
et novissima ejus quasi diem amarum.<br />
<sup>11</sup> Ecce dies veniunt, dicet Dominus,<br />
et mittam famem in terram :<br />
non famem panis, neque sitim aquæ,<br />
sed audiendi verbum Domini.<br />
<sup>12</sup> Et commovebuntur a mari usque ad mare,<br />
et ab aquilone usque ad orientem :<br />
circuibunt quærentes verbum Domini,<br />
et non invenient.<br />
<sup>13</sup> In die illa deficient virgines pulchræ et adolescentes in siti,<br />
<sup>14</sup> qui jurant in delicto Samariæ,<br />
et dicunt : Vivit Deus tuus, Dan,<br />
et vivit via Bersabee ;<br />
et cadent, et non resurgent ultra.</p>
</div>
<div id="section-1001" class="section level2">
<h2>9</h2>
<p>Vidi Dominum stantem super altare, et dixit : Percute cardinem,<br />
et commoveantur superliminaria :<br />
avaritia enim in capite omnium,<br />
et novissimum eorum in gladio interficiam ;<br />
non erit fuga eis.<br />
Fugient, et non salvabitur ex eis qui fugerit.<br />
<sup>2</sup> Si descenderint usque ad infernum,<br />
inde manus mea educet eos ;<br />
et si ascenderint usque in cælum,<br />
inde detraham eos.<br />
<sup>3</sup> Et si absconditi fuerint in vertice Carmeli,<br />
inde scrutans auferam eos ;<br />
et si celaverint se ab oculis meis in profundo maris,<br />
ibi mandabo serpenti, et mordebit eos.<br />
<sup>4</sup> Et si abierint in captivitatem coram inimicis suis,<br />
ibi mandabo gladio, et occidet eos :<br />
et ponam oculos meos super eos in malum,<br />
et non in bonum.<br />
<sup>5</sup> Et Dominus Deus exercituum, qui tangit terram, et tabescet,<br />
et lugebunt omnes habitantes in ea :<br />
et ascendet sicut rivus omnis,<br />
et defluet sicut fluvius Ægypti.<br />
<sup>6</sup> Qui ædificat in cælo ascensionem suam,<br />
et fasciculum suum super terram fundavit ;<br />
qui vocat aquas maris,<br />
et effundit eas super faciem terræ :<br />
Dominus nomen ejus.<br />
<sup>7</sup> Numquid non ut filii Æthiopum<br />
vos estis mihi, filii Israël ? ait Dominus.<br />
Numquid non Israël ascendere feci de terra Ægypti,<br />
et Palæstinos de Cappadocia,<br />
et Syros de Cyrene ?</p>
<p><sup>8</sup> Ecce oculi Domini Dei super regnum peccans :<br />
et conteram illud a facie terræ ;<br />
verumtamen conterens non conteram domum Jacob,<br />
dicit Dominus.<br />
<sup>9</sup> Ecce enim mandabo ego,<br />
et concutiam in omnibus gentibus domum Israël,<br />
sicut concutitur triticum in cribro,<br />
et non cadet lapillus super terram.<br />
<sup>10</sup> In gladio morientur omnes peccatores populi mei,<br />
qui dicunt : Non appropinquabit,<br />
et non veniet super nos malum.<br />
<sup>11</sup> In die illa suscitabo tabernaculum David, quod cecidit :<br />
et reædificabo aperturas murorum ejus,<br />
et ea quæ corruerant instaurabo :<br />
et reædificabo illud sicut in diebus antiquis,<br />
<sup>12</sup> ut possideant reliquias Idumææ, et omnes nationes :<br />
eo quod invocatum sit nomen meum super eos,<br />
dicit Dominus faciens hæc.<br />
<sup>13</sup> Ecce dies veniunt, dicit Dominus,<br />
et comprehendet arator messorem,<br />
et calcator uvæ mittentem semen :<br />
et stillabunt montes dulcedinem,<br />
et omnes colli culti erunt.<br />
<sup>14</sup> Et convertam captivitatem populi mei Israël ;<br />
et ædificabunt civitates desertas, et inhabitabunt ;<br />
et plantabunt vineas, et bibent vinum earum,<br />
et facient hortos, et comedent fructus eorum.<br />
<sup>15</sup> Et plantabo eos super humum suam,<br />
et non evellam eos ultra de terra sua, quam dedi eis,<br />
dicit Dominus Deus tuus.</p>
</div>
</div>
</body>
</html>

