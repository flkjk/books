<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
  <link rel="stylesheet" type="text/css" href="stylesheet.css" />
</head>
<body>
<div id="ad_Thessalonicenses_II" class="section level1">
<h1>Epistola B. Pauli Apostoli ad Thessalonicenses Secunda</h1>
<div id="section-1261" class="section level2">
<h2>1</h2>
<p>Paulus, et Sylvanus, et Timotheus, ecclesiæ Thessalonicensium in Deo Patre nostro, et Domino Jesu Christo. <sup>2</sup> Gratia vobis, et pax a Deo Patre nostro, et Domino Jesu Christo.</p>
<p><sup>3</sup> Gratias agere debemus semper Deo pro vobis, fratres, ita ut dignum est, quoniam supercrescit fides vestra, et abundat caritas uniuscujusque vestrum in invicem : <sup>4</sup> ita ut et nos ipsi in vobis gloriemur in ecclesiis Dei, pro patientia vestra, et fide, et in omnibus persecutionibus vestris, et tribulationibus, quas sustinetis <sup>5</sup> in exemplum justi judicii Dei, ut digni habeamini in regno Dei, pro quo et patimini. <sup>6</sup> Si tamen justum est apud Deum retribuere tribulationem iis qui vos tribulant : <sup>7</sup> et vobis, qui tribulamini, requiem nobiscum in revelatione Domini Jesu de cælo cum angelis virtutis ejus, <sup>8</sup> in flamma ignis dantis vindictam iis qui non noverunt Deum, et qui non obediunt Evangelio Domini nostri Jesu Christi, <sup>9</sup> qui pœnas dabunt in interitu æternas a facie Domini, et a gloria virtutis ejus : <sup>10</sup> cum venerit glorificari in sanctis suis, et admirabilis fieri in omnibus, qui crediderunt, quia creditum est testimonium nostrum super vos in die illo. <sup>11</sup> In quo etiam oramus semper pro vobis : ut dignetur vos vocatione sua Deus noster, et impleat omnem voluntatem bonitatis, et opus fidei in virtute, <sup>12</sup> ut clarificetur nomen Domini nostri Jesu Christi in vobis, et vos in illo secundum gratiam Dei nostri, et Domini Jesu Christi.</p>
</div>
<div id="section-1262" class="section level2">
<h2>2</h2>
<p>Rogamus autem vos, fratres, per adventum Domini nostri Jesu Christi, et nostræ congregationis in ipsum : <sup>2</sup> ut non cito moveamini a vestro sensu, neque terreamini, neque per spiritum, neque per sermonem, neque per epistolam tamquam per nos missam, quasi instet dies Domini. <sup>3</sup> Ne quis vos seducat ullo modo : quoniam nisi venerit discessio primum, et revelatus fuerit homo peccati filius perditionis, <sup>4</sup> qui adversatur, et extollitur supra omne, quod dicitur Deus, aut quod colitur, ita ut in templo Dei sedeat ostendens se tamquam sit Deus. <sup>5</sup> Non retinetis quod cum adhuc essem apud vos, hæc dicebam vobis ? <sup>6</sup> et nunc quid detineat scitis, ut reveletur in suo tempore. <sup>7</sup> Nam mysterium jam operatur iniquitatis : tantum ut qui tenet nunc, teneat, donec de medio fiat. <sup>8</sup> Et tunc revelabitur ille iniquus, quem Dominus Jesus interficiet spiritu oris sui, et destruet illustratione adventus sui eum : <sup>9</sup> cujus est adventus secundum operationem Satanæ in omni virtute, et signis, et prodigiis mendacibus, <sup>10</sup> et in omni seductione iniquitatis iis qui pereunt : eo quod caritatem veritatis non receperunt ut salvi fierent. <sup>11</sup> Ideo mittet illis Deus operationem erroris ut credant mendacio, <sup>12</sup> ut judicentur omnes qui non crediderunt veritati, sed consenserunt iniquitati.</p>
<p><sup>13</sup> Nos autem debemus gratias agere Deo semper pro vobis, fratres dilecti a Deo, quod elegerit vos Deus primitias in salutem in sanctificatione spiritus, et in fide veritatis : <sup>14</sup> in qua et vocavit vos per Evangelium nostrum in acquisitionem gloriæ Domini nostri Jesu Christi. <sup>15</sup> Itaque fratres, state : et tenete traditiones, quas didicistis, sive per sermonem, sive per epistolam nostram. <sup>16</sup> Ipse autem Dominus noster Jesus Christus, et Deus et Pater noster, qui dilexit nos, et dedit consolationem æternam, et spem bonam in gratia, <sup>17</sup> exhortetur corda vestra, et confirmet in omni opere et sermone bono.</p>
</div>
<div id="section-1263" class="section level2">
<h2>3</h2>
<p>De cetero fratres, orate pro nobis ut sermo Dei currat, et clarificetur, sicut et apud vos : <sup>2</sup> et ut liberemur ab importunis, et malis hominibus : non enim omnium est fides. <sup>3</sup> Fidelis autem Deus est, qui confirmabit vos, et custodiet a malo. <sup>4</sup> Confidimus autem de vobis, in Domino, quoniam quæ præcepimus, et facitis, et facietis. <sup>5</sup> Dominus autem dirigat corda vestra in caritate Dei, et patientia Christi.</p>
<p><sup>6</sup> Denuntiamus autem vobis, fratres, in nomine Domini nostri Jesu Christi, ut subtrahatis vos ab omni fratre ambulante inordinate, et non secundum traditionem, quam acceperunt a nobis. <sup>7</sup> Ipsi enim scitis quemadmodum oporteat imitari nos : quoniam non inquieti fuimus inter vos : <sup>8</sup> neque gratis panem manducavimus ab aliquo, sed in labore, et in fatigatione, nocte et die operantes, ne quem vestrum gravaremus. <sup>9</sup> Non quasi non habuerimus potestatem, sed ut nosmetipsos formam daremus vobis ad imitandum nos. <sup>10</sup> Nam et cum essemus apud vos, hoc denuntiabamus vobis : quoniam si quis non vult operari, nec manducet. <sup>11</sup> Audivimus enim inter vos quosdam ambulare inquiete, nihil operantes, sed curiose agentes. <sup>12</sup> Iis autem, qui ejusmodi sunt, denuntiamus, et obsecramus in Domino Jesu Christo, ut cum silentio operantes, suum panem manducent. <sup>13</sup> Vos autem, fratres, nolite deficere benefacientes. <sup>14</sup> Quod si quis non obedit verbo nostro per epistolam, hunc notate, et ne commisceamini cum illo ut confundatur : <sup>15</sup> et nolite quasi inimicum existimare, sed corripite ut fratrem. <sup>16</sup> Ipse autem Dominus pacis det vobis pacem sempiternam in omni loco. Dominus sit cum omnibus vobis.</p>
<p><sup>17</sup> Salutatio, mea manu Pauli : quod est signum in omni epistola, ita scribo. <sup>18</sup> Gratia Domini nostri Jesu Christi cum omnibus vobis. Amen.</p>
</div>
</div>
</body>
</html>

