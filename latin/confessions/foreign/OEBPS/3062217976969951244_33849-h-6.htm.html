<?xml version='1.0' encoding='utf-8'?>
<!DOCTYPE html PUBLIC '-//W3C//DTD XHTML 1.1//EN' 'http://www.w3.org/TR/xhtml11/DTD/xhtml11.dtd'>
<html xmlns="http://www.w3.org/1999/xhtml" xml:lang="en">
<head>
<meta name="generator" content="HTML Tidy for HTML5 for Linux version 5.6.0"/>
<meta http-equiv="Content-Type" content="application/xhtml+xml; charset=utf-8"/>
<title>Confessiones.</title>




<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta name="generator" content="Ebookmaker 0.11.30 by Project Gutenberg"/>
</head>
<body class="x-ebookmaker"><blockquote class="forsidenotel"><div id="pgepubid00008"><div class="sidenotel">I. Deum cogitat tamquam aliquid corporeum per infinita spatia diffusum.</div>
<p>1. Jam mortua erat adolescentia mea mala et nefanda, et ibam in juventutem, quanto ætate major, tanto vanitate turpior. Qui cogitare aliquid substantiæ nisi tale non poteram, quale per hos oculos videri solet; non te cogitabam<a href="3062217976969951244_33849-h-17.htm.html#lv165" class="pginternal">*</a>, Deus, in figura corporis humani: ex quo audire aliquid de sapientia cœpi, semper hoc fugi; et gaudebam me hoc reperisse in fide spiritualis matris nostræ Catholicæ tuæ. Sed quid te aliud cogitarem non occurrebat; et conabar cogitare te homo, et talis homo, summum et solum et verum Deum! et te incorruptibilem, et inviolabilem, et incommutabilem, totis medullis credebam; quia, nesciens unde et quomodo, plane tamen videbam et certus eram, id quod corrumpi potest, deterius esse quam id quod non potest; et quod violari non potest, incunctanter præponebam violabili; et quod nullam patitur per mutationem, melius esse quam id quod mutari potest. Clamabat violenter cor meum adversus omnia phantasmata mea, et hoc uno ictu conabar abigere circumvolantem turbam immunditiæ ab acie meæ mentis; et vix dimota in ictu oculi ecce conglobata rursus aderat, et irruebat in aspectum meum, et obnubilabat eum: ut quamvis non forma humani corporis, corporeum tamen aliquid cogitare cogerer per spatia locorum, sive infusum mundo, sive etiam extra mundum per infinita diffusum, etiam ipsum incorruptibile et inviolabile et incommutabile, quod corruptibili et violabili et commutabili præponebam; quoniam quidquid <!-- Page 104
  --><a id="page104" class="x-ebookmaker-pageno" title="{104}"></a>privabam spatiis talibus, nihil mihi esse videbatur: sed prorsus nihil, ne inane quidem; tanquam si corpus auferatur loco, et maneat locus omni corpore vacuatus, et terreno et humido et aereo et cœlesti, sed tamen sit locus inanis tanquam spatiosum nihil.</p>
<p>2. Ego itaque incrassatus corde, nec mihimet ipsi vel ipse conspicuus<a href="3062217976969951244_33849-h-25.htm.html#Nt152" id="NtA152" class="pginternal"><sup>[152]</sup></a>, quidquid non per aliquanta spatia tenderetur, vel diffunderetur, vel conglobaretur, vel tumeret, vel tale aliquid caperet, aut capere posset, nihil prorsus esse arbitrabar. Per quales enim formas ire solent oculi mei, per tales imagines ibat cor meum: nec videbam hanc eamdem intentionem, qua illas ipsas imagines formabam, non esse tale aliquid; quæ tamen ipsas non formaret, nisi esset aliquid magnum. Ita etiam te, vita vitæ meæ, grandem per infinita spatia undique cogitabam penetrare totam mundi molem, et extra eam quaquaversum per immensam sine termino; ut haberet te terra, haberet cœlum, haberent omnia, et illa finirentur in te, tu autem nusquam. Sicut autem luci solis non obsisteret corpus, aeris hujus qui supra terram est, quominus per eum trajiceretur penetrans eum, non dirumpendo aut concidendo, sed implendo eum totum: sic tibi putabam non solum cœli et aeris et maris, sed etiam terræ corpus pervium, et ex omnibus maximis minimisque partibus penetrabile ad capiendam præsentiam tuam, occulta inspiratione intrinsecus et extrinsecus administrantem omnia quæ creasti. Ita suspicabar, quia cogitare aliud non poteram; nam falsum erat. Illo enim modo major pars terræ majorem tui partem haberet, et minorem minor: atque ita te plena essent omnia, ut amplius tui caperet elephanti corpus quam passeris, quo esset isto grandius, grandioremque occuparet locum; atque ita frustatim partibus mundi, magnis magnas, brevibus breves partes tuas præsentes faceres. Non es autem ita. Sed nondum iluminaveras tenebras meas.</p>
<p><a id="Cap7_2"/></p>
<div class="sidenotel">II. Momentum quo Nebridius confutaret Manichæos.</div>
<p><a id="Sec7_3"/>3. Sat erat enim mihi, Domine, adversus illos deceptos deceptores, et loquaces mutos<a href="3062217976969951244_33849-h-17.htm.html#lv166" class="pginternal">*</a>, quoniam non ex eis sonabat verbum tuum: sat erat ergo illud quod jamdiu ab usque Carthagine a Nebridio proponi solebat, et omnes qui <!-- Page 105
  --><a id="page105" class="x-ebookmaker-pageno" title="{105}"></a>audieramus concussi<a href="3062217976969951244_33849-h-25.htm.html#Nt153" id="NtA153" class="pginternal"><sup>[153]</sup></a> sumus. Quid erat tibi factura nescio quæ gens tenebrarum, quam ex adversa mole solent opponere, si tu cum ea pugnare noluisses<a href="3062217976969951244_33849-h-17.htm.html#lv167" class="pginternal">*</a>? Si enim responderetur, aliquid fuisse nocituram, violabilis tu et corruptibilis fores. Si autem nihil ea nocere potuisse diceretur, nulla afferretur causa pugnandi; et ita pugnandi, ut quædam portio tua et membrum tuum, vel proles de ipsa substantia tua, misceretur adversis potestatibus et non a te creatis naturis, atque in tantum ab eis corrumperetur et commutaretur in deterius, ut a beatitudine in miseriam<a href="3062217976969951244_33849-h-25.htm.html#Nt154" id="NtA154" class="pginternal"><sup>[154]</sup></a> verteretur, et indigeret auxilio quo erui purgarique posset: et hanc esse animam, cui tuus sermo, servienti liber, et contaminatæ purus, et corruptæ integer subveniret; sed et ipse corruptibilis, quia ex una eademque substantia. Itaque, si te, quidquid es, id est, substantiam tuam qua es, incorruptibilem dicerent; falsa esse illa omnia et exsecrabilia: si autem corruptibilem; idipsum jam falsum et prima voce abominandum. Sat erat ergo istud adversus eos omnimodo evomendos a pressura pectoris, quia non habebant qua exirent sine horribili sacrilegio cordis et linguæ, sentiendo de te ista et loquendo.</p>
<p><a id="Cap7_3"/></p>
<div class="sidenotel">III. Liberum arbitrium causa peccati.</div>
<p>4. Sed et ego adhuc, quamvis incontaminabilem et inconvertibilem, et nulla ex parte mutabilem dicerem, firmeque sentirem Dominum nostrum Deum verum, qui fecisti non solum animas nostras, sed etiam corpora<a href="3062217976969951244_33849-h-25.htm.html#Nt155" id="NtA155" class="pginternal"><sup>[155]</sup></a>, nec tantum nostras animas et corpora, sed omnes et omnia; non tenebam explicatam<a href="3062217976969951244_33849-h-17.htm.html#lv168" class="pginternal">*</a> et enodatam causam mali: quæcumque tamen esset, sic eam quærendam videbam, ut non per illam constringerer Deum incommutabilem mutabilem credere, ne ipse fierem quod quærebam. Itaque securus eam quærebam, et certus non esse verum quod illi dicerent, quos toto animo fugiebam; quia videbam, quærendo unde malum, repletos malitia, qua opinarentur tuam potius substantiam male pati<a href="3062217976969951244_33849-h-25.htm.html#Nt154" class="pginternal"><sup>[154]</sup></a>, quam suam male facere.</p>
<p><!-- Page 106 --><a id="page106" class="x-ebookmaker-pageno" title="{106}"></a></p>
<p><a id="Sec7_5"/>5. Et intendebam ut cernerem quod audiebam, liberum voluntatis arbitrium causam esse ut male faceremus, et rectum judicium tuum ut pateremur<a href="3062217976969951244_33849-h-25.htm.html#Nt156" id="NtA156" class="pginternal"><sup>[156]</sup></a>; et eam liquidam<a href="3062217976969951244_33849-h-17.htm.html#lv169" class="pginternal">*</a> cernere non valebam. Itaque aciem mentis de profundo educere conatus, mergebar iterum; et sæpe conatus, mergebar iterum atque iterum. Sublevabat enim me in lucem tuam quod tam sciebam me habere voluntatem, quam me vivere. Itaque cum aliquid vellem aut nollem, non alium quam me velle <span class="correction" title="Original reads 'aut', corrected by errata.">ac</span> nolle certissimus eram; et ibi esse causam peccati mei jam jamque animadvertebam. Quod autem invitus facerem, pati me potius quam facere videbam; et id non culpam, sed pœnam esse judicabam, qua me non injuste plecti, te justum cogitans, cito fatebar. Sed rursus dicebam: Quis fecit me? Nonne Deus meus, non tantum bonus, sed ipsum bonum? Unde igitur mihi male velle et bene nolle, ut esset cur juste pœnas luerem? Quis in me hoc posuit, et inseruit mihi plantarium amaritudinis, cum totus fierem a dulcissimo Deo meo? Si diabolus auctor, unde ipse diabolus? Quod si et ipse perversa voluntate ex bono angelo diabolus factus est; unde et in ipso voluntas mala qua diabolus fieret, quando totus angelus a conditore optimo factus esset<a href="3062217976969951244_33849-h-17.htm.html#lv170" class="pginternal">*</a>? His cogitationibus deprimebar iterum et suffocabar: sed non usque ad <span class="correction" title="Original reads 'infernum illum', corrected by errata.">illum infernum</span> subducebar erroris, ubi nemo <span class="sidenotel">Ps. 6, 6.</span><i>tibi confitetur</i>, dum tu potius mala pati, quam homo facere putatur.</p>
<p><a id="Cap7_4"/></p>
<div class="sidenotel">IV. Deum incorruptibilem esse oportet.</div>
<p>6. Sic enim nitebar invenire cætera, ut jam inveneram melius esse incorruptibile, quam corruptibile; et ideo te, quidquid esses, esse incorruptibilem confitebar. Neque enim <!-- Page 107 --><a id="page107" class="x-ebookmaker-pageno" title="{107}"></a>ulla anima unquam potuit, poteritve cogitare aliquid quod sit te melius, qui summum et optimum bonum es. Cum autem verissime atque certissime incorruptibile corruptibili præponatur, sicut ego jam præponebam; poteram jam cogitatione aliquid attingere quod esset melius Deo meo, nisi tu esses incorruptibilis. Ubi igitur videbam incorruptibile corruptibili esse præferendum, ibi te quærere debebam, atque inde advertere ubi<a href="3062217976969951244_33849-h-17.htm.html#lv171" class="pginternal">*</a> sit malum, id est, unde sit ipsa corruptio, qua violari substantia tua nullo modo potest. Nullo enim prorsus modo violat corruptio Deum nostrum; nulla voluntate, nulla necessitate, nullo improviso casu; quoniam ipse est Deus, et quod sibi vult bonum est, et ipse est idem bonum: corrumpi autem non est bonum. Nec cogeris invitus ad aliquid, quia voluntas tua non est major quam potentia tua. Esset autem major, si te ipso tu ipse major esses: voluntas enim et potentia Dei, Deus ipse est. Et quid improvisum tibi qui nosti omnia, et nulla natura est, nisi quia nosti eam? Et utquid multa dicimus, cur non sit corruptibilis substantia quæ Deus est, quando si hoc esset, non esset Deus?</p>
<p><a id="Cap7_5"/></p>
<div class="sidenotel">V. Quærit iterum unde malum, et quæ radix ejus.</div>
<p>7. Et quærebam unde malum, et male quærebam; et in ipsa inquisitione mea non videbam malum. Et constituebam in conspectu spiritus mei universam creaturam, quidquid in ea cernere possumus; sicuti est terra, et mare, et aer, et sidera, et arbores, et alia<a href="3062217976969951244_33849-h-17.htm.html#lv172" class="pginternal">*</a> mortalia; et quidquid in ea non videmus, sicut firmamentum cœli, insuper et omnes Angelos et cuncta spiritualia ejus; sed etiam ipsa, quasi corpora essent, locis et locis ordinavit imaginatio mea: et feci unam massam grandem distinctam generibus corporum creaturam tuam<a href="3062217976969951244_33849-h-17.htm.html#lv173" class="pginternal">*</a>; sive quæ re vera corpora erant, sive quæ ipse pro spiritibus finxeram: et eam feci grandem, non quantum erat, quod scire non poteram; sed quantum libuit, undiqueversum sane finitam. Te autem, Domine, ex omni parte ambientem et penetrantem eam, sed usquequaque infinitum: tanquam si mare esset ubique, et undique per immensa infinitum solum mare, et haberet intra se spongiam quamlibet magnam, sed finitam tamen; plena esset utique spongia illa ex omni sua parte ex immenso mari: sic creaturam tuam finitam, te infinito plenam putabam, et dicebam: Ecce Deus, et ecce quæ creavit Deus, et bonus Deus, atque his validissime longissimeque præstantior; sed tamen bonus bona creavit, et ecce quomodo <!-- Page 108 --><a id="page108" class="x-ebookmaker-pageno" title="{108}"></a>ambit atque implet ea. Ubi ergo malum, et unde, et qua huc irrepsit? Quæ radix ejus, et quod semen ejus? An omnino non est? Cur ergo timemus et cavemus quod non est? Aut si inaniter timemus, certe vel timor ipse malum est, quo incassum stimulatur et excruciatur cor: et tanto gravius malum, quanto non est quod timeamus, et timemus. Idcirco aut est malum quod timemus, aut hoc malum est quia timemus. Unde est igitur, quoniam Deus fecit hæc omnia, bonus bona? Majus quidem et summum bonum minora fecit bona, sed tamen et creans et creata bona sunt omnia. Unde est malum? An unde fecit ea<a href="3062217976969951244_33849-h-17.htm.html#lv174" class="pginternal">*</a>, materies aliqua mala erat, et formavit atque ordinavit eam, sed reliquit aliquid in illa, quod in bonum non converteret? Cur et hoc? An impotens erat totum vertere et commutare, ut nihil mali remaneret, cum sit omnipotens? Postremo, cur inde aliquid facere voluit, ac non potius eadem omnipotentia fecit ut nulla esset omnino? Aut vero existere poterat contra ejus voluntatem? Aut si æterna erat, cur tam diu per infinita retro spatia temporum, sic eam sivit esse, ac tanto post placuit aliquid ex ea facere? Aut jam si subito aliquid voluit agere, hoc potius ageret omnipotens, ut illa non esset, atque ipse solus esset totum, verum et summum et infinitum bonum. Aut si non erat bene ut non aliquid boni etiam fabricaretur<a href="3062217976969951244_33849-h-17.htm.html#lv175" class="pginternal">*</a>, et conderet qui bonus erat; illa sublata et ad nihilum redacta materia quæ mala erat, bonam ipse institueret unde omnia crearet. Non enim esset omnipotens, si condere non posset aliquid boni, nisi ea, quam non ipse condiderat, adjuvaretur materia. Talia volvebam pectore misero, ingravidato curis mordacissimis de timore mortis, et non inventa veritate: stabiliter tamen hærebat in corde meo, in catholica Ecclesia fides Christi tui Domini et Salvatoris nostri; in multis quidem adhuc informis, et præter doctrinæ normam fluitans<a href="3062217976969951244_33849-h-17.htm.html#lv176" class="pginternal">*</a>, sed tamen non eam relinquebat animus, imo in dies magis magisque imbibebat.</p>
<p><a id="Cap7_6"/></p>
<div class="sidenotel">VI. Mathematicorum divinationes rejicit.</div>
<p>8. Jam etiam mathematicorum fallaces divinationes, et impia deliramenta rejeceram. Confiteantur etiam hinc tibi de intimis visceribus animæ meæ miserationes tuæ, Deus meus. Tu enim, tu omnino; nam quis alius a morte omnis erroris revocat nos, nisi vita quæ mori nescit, et sapientia mentes indigentes illuminans, nullo indigens lumine, qua mundus administratur usque ad arborum volatica folia? tu <!-- Page 109 --><a id="page109" class="x-ebookmaker-pageno" title="{109}"></a>procurasti pervicaciæ meæ, qua obluctatus sum Vindiciano acuto seni, et Nebridio adolescenti mirabilis animæ: illi vehementer affirmanti, huic cum dubitatione quidem aliqua, sed tamen crebro dicenti, non esse illam<a href="3062217976969951244_33849-h-17.htm.html#lv177" class="pginternal">*</a> artem futura prævidendi; conjecturas autem hominum habere sæpe vim sortis, et multa dicendo dici pleraque ventura, nescientibus eis qui dicerent, sed in ea non tacendo incurrentibus: procurasti ergo tu hominem amicum, non quidem segnem consultorem mathematicorum, nec eas litteras bene callentem; sed, ut dixi, consultorem curiosum, et tamen scientem aliquid quod a patre suo se audisse dicebat, quod<a href="3062217976969951244_33849-h-17.htm.html#lv178" class="pginternal">*</a> quantum valeret ad illius artis opinionem evertendam ignorabat. Is ergo vir nomine Firminus, liberaliter institutus et excultus eloquio, cum me tanquam charissimum, de quibusdam suis rebus, in quas sæcularis spes ejus intumuerat, consuleret quid mihi secundum suas, quas constellationes appellant, videretur; ego autem, qui jam de hac re in Nebridii sententiam flecti cœperam, non quidem abnuerem conjicere ac dicere quod nutanti occurrebat; sed tamen subjicerem, prope jam esse mihi persuasum ridicula illa esse et inania: tum ille mihi narravit patrem suum fuisse librorum talium curiosissimum, et habuisse amicum æque illa simulque sectantem; qui pari studio et collatione flatabant in eas nugas ignem cordis sui<a href="3062217976969951244_33849-h-17.htm.html#lv179" class="pginternal">*</a>, ita ut mutorum quoque animalium, si qua domi parerent, observarent momenta nascentium, atque ad ea cœli positionem notarent, unde illius quasi artis experimenta colligerent. Itaque dicebat audisse se a patre, quod cum eumdem Firminum<a href="3062217976969951244_33849-h-17.htm.html#lv180" class="pginternal">*</a> prægnans mater esset, etiam illius paterni amici famula quædam pariter utero grandescebat; quod latere non potuit dominum, qui etiam canum suarum partus examinatissima diligentia nosse curabat: atque ita factum esse ut cum iste conjugis, ille autem ancillæ dies et horas, minutioresque horarum articulos cautissima observatione numerarent, enixæ essent ambæ simul; ita ut easdem constellationes usque ad easdem minutias utrique nascenti facere cogerentur, iste filio, ille servulo. Nam cum mulieres parturire cœpissent, indicaverunt sibi ambo quid sua cujusque domo ageretur, et paraverunt quos ad se invicem mitterent, simul ut natum quod parturiebatur esset cuique <span class="correction" title="Original reads 'ad nuntiatum', corrected by errata.">nuntiatum</span>; quod tamen ut continuo nuntiaretur, tanquam in regno suo facile effecerant. Atque ita, qui ab alterutro missi sunt, tam <!--
  Page 110 --><a id="page110" class="x-ebookmaker-pageno" title="{110}"></a>ex paribus domorum intervallis sibi obviam factos esse dicebat, ut aliam positionem siderum, aliasque particulas momentorum, neuter eorum notare sineretur: et tamen Firminus amplo apud suos loco natus, dealbatiores vias sæculi cursitabat, augebatur divitiis, sublimabatur honoribus; servus autem ille, conditionis jugo nullatenus relaxato, dominis serviebat, ipso indicante qui noverat eum.</p>
<p>9. His itaque auditis et creditis, talis quippe narraverat, omnis illa reluctatio mea resoluta concidit: et primo Firminum ipsum conatus sum ab illa curiositate revocare, cum dicerem, constellationibus ejus inspectis, ut vera pronuntiarem<a href="3062217976969951244_33849-h-17.htm.html#lv181" class="pginternal">*</a>, debuisse me utique videre ibi parentes inter suos esse primarios, nobilem familiam propriæ civitatis, natales ingenuos, honestam educationem, liberalesque doctrinas. At si me ille servus ex eisdem constellationibus, quia et illius ipsæ essent, consuluisset, ut eidem quoque vera proferrem, debuisse me rursus ibi videre abjectissimam familiam, conditionem servilem, et cætera longe a prioribus aliena, longeque distantia. Unde autem fieret ut eadem inspiciens diversa dicerem, si vera dicerem; si autem eadem dicerem, falsa dicerem: inde certissime colligi<a href="3062217976969951244_33849-h-17.htm.html#lv182" class="pginternal">*</a>, ea quæ vera, consideratis constellationibus, dicerentur, non arte dici, sed sorte; quæ autem falsa, non artis imperitia, sed sortis mendacio.</p>
<p>10. Hinc autem accepto aditu<a href="3062217976969951244_33849-h-17.htm.html#lv183" class="pginternal">*</a>, ipse mecum talia ruminando, ne quis eorumdem delirorum qui talem quæstum sequerentur, quos jam jamque invadere, atque irrisos refellere cupiebam, mihi ita resisteret, quasi aut Firminus mihi, aut illi pater falsa narraverit; intendi considerationem in eos qui gemini nascuntur: quorum plerique ita post invicem funduntur ex utero, ut parvum ipsum temporis intervallum, quantamlibet vim in rerum natura habere contendant, colligi tamen humana observatione non possit, litterisque omnino signari non valeat, quas mathematicus inspecturus est, ut vera pronuntiet. Et non erunt vera, quia easdem litteras inspiciens, eadem debuit dicere de Esau et de Jacob; sed non eadem utrique acciderunt. Falsa ergo diceret: aut si vera diceret, non eadem diceret, at eadem<a href="3062217976969951244_33849-h-17.htm.html#lv184" class="pginternal">*</a> inspiceret. Non ergo arte, sed sorte vera diceret. Tu enim, Domine, justissime moderator universitatis, consulentibus consultisque nescientibus occulto instinctu agis, ut dum quisque consulit, hoc audiat <!-- Page 111 --><a id="page111" class="x-ebookmaker-pageno" title="{111}"></a>quod eum oportet audire occultis meritis animarum, ex abysso justi judicii tui, cui non dicat homo: Quid est hoc? aut quid hoc? Non dicat, non dicat; homo est enim.</p>
<p><a id="Cap7_7"/></p>
<div class="sidenotel">VII. Misere torquetur inquirens unde sit malum.</div>
<p>11. Jam itaque me, adjutor meus, illis vinculis solveras, et quærebam unde malum, et non erat exitus. Sed non sinebas me ullis fluctibus cogitationis auferri ab ea fide qua credebam et esse te, et esse incommutabilem substantiam tuam, et esse de hominibus curam et judicium tuum, et in Christo Filio tuo Domino nostro, atque<a href="3062217976969951244_33849-h-17.htm.html#lv185" class="pginternal">*</a> Scripturis sanctis quas Ecclesiæ tuæ catholicæ commendaret auctoritas, viam te posuisse salutis humanæ, ad eam vitam, quæ post hanc mortem futura est. His itaque salvis, atque inconcusse roboratis in animo meo, quærebam æstuans unde sit malum. Quæ illa tormenta parturientis cordis mei! qui gemitus, Deus meus! Et ibi erant aures tuæ, nesciente me. Et cum in silentio fortiter quærerem, magnæ voces erant ad misericordiam tuam, tacitæ contritiones animi mei. Tu sciebas quid patiebar, et nullus hominum. Quantum enim erat quod inde digerebatur per linguam meam in aures familiarissimorum meorum? Numquid totus tumultus animæ meæ, cui nec tempora, nec os meum sufficiebat, sonabat eis? Totum tamen ibat in auditum tuum, quod <span class="sidenotel">Ps. 37, 9-11.</span><i>rugiebam a gemitu cordis mei</i>, et <i>ante te erat desiderium meum, et lumen oculorum meorum non erat mecum</i>. Intus enim erat, ego autem foris. Nec in loco illud: at ego intendebam in ea quæ locis continentur, et non ibi inveniebam locum ad requiescendum; nec recipiebant<a href="3062217976969951244_33849-h-17.htm.html#lv186" class="pginternal">*</a> me ista ut dicerem, Sat est, et bene est; nec dimittebant redire, ubi mihi satis esset bene. Superior enim eram istis, te autem inferior; et tu gaudium verum mihi subdito tibi, et tu mihi subjeceras quæ infra me creasti. Et hoc erat rectum temperamentum<a href="3062217976969951244_33849-h-25.htm.html#Nt157" id="NtA157" class="pginternal"><sup>[157]</sup></a>, et media regio salutis meæ, ut manerem ad imaginem tuam, et tibi serviens dominarer corpori. Sed cum superbe contra te surgerem, <span class="sidenotel">Job 15, 26.</span><i>et currerem adversus Dominum in cervice crassa scuti mei</i>, etiam ista infima supra me facta sunt, et premebant, et nusquam erat laxamentum et <!-- Page 112 --><a id="page112" class="x-ebookmaker-pageno" title="{112}"></a>respiramentum. Ipsa occurrebant undique acervatim et conglobatim cernenti; cogitanti autem imagines corporum, ipsæ opponebantur redeunti, quasi diceretur: Quo is, indigne et sordide? Et hæc de vulnere meo creverant, quia <span class="sidenotel">Ps. 88, 11</span><i>humiliasti tanquam vulneratum</i>, <i>superbum</i>; et tumore meo separabar abs te<a href="3062217976969951244_33849-h-25.htm.html#Nt158" id="NtA158" class="pginternal"><sup>[158]</sup></a>, et nimis inflata facies claudebat oculos meos.</p>
<p><a id="Cap7_8"/></p>
<div class="sidenotel">VIII. Quomodo divina misericordia subvenerit Augustino.</div>
<p><a id="Sec7_12">12</a>. Tu vero, Domine, in æternum manes, et non in æternum irasceris nobis: quoniam miseratus es terram et cinerem, et placuit in conspectu tuo reformare deformia mea; et stimulis internis agitabas me, ut impatiens essem, donec mihi per interiorem aspectum certus esses. Et residebat tumor meus ex occulta manu medicinæ tuæ, aciesque conturbata et contenebrata mentis meæ, acri collyrio salubrium dolorum meorum de die in diem sanabatur.</p>
<p><a id="Cap7_9"/></p>
<div class="sidenotel">IX. In Platonicorum libris Verbi æterni divinitatem, non incarnati humilitatem invenit.</div>
<p>13. Et primo volens ostendere mihi quam <span class="sidenotel">1 Pet. 5, 5. Jac. 2, 6.</span><i>resistas superbis, humilibus autem des gratiam</i>, et quanta misericordia tua demonstrata sit hominibus via humilitatis, quod Verbum tuum caro factum est, et habitavit inter homines; procurasti mihi per quemdam hominem immanissimo typho turgidum, quosdam Platonicorum<a href="3062217976969951244_33849-h-25.htm.html#Nt159" id="NtA159" class="pginternal"><sup>[159]</sup></a> libros ex Græca lingua in Latinam versos: et ibi legi, non quidem his verbis, sed hoc idem omnino multis et multiplicibus suaderi rationibus, quod <span class="sidenotel">Joh. 1, 1-5.</span><i>in principio erat Verbum, et Verbum erat apud Deum, et Deus erat Verbum: hoc erat in principio apud Deum; omnia per ipsum facta sunt, et sine ipso factum est nihil: quod factum est in ipso, vita erat, et vita erat lux hominum, et lux in tenebris lucet, et tenebræ eam non comprehenderunt</i>. Et quia hominis anima quamvis <i>testimonium perhibeat de lumine, non est</i> tamen ipsa <i>lumen</i><a href="3062217976969951244_33849-h-25.htm.html#Nt160" id="NtA160" class="pginternal"><sup>[160]</sup></a>; sed tamen Verbum Deus <i>est lumen <!-- Page 113 --><a id="page113" class="x-ebookmaker-pageno" title="{113}"></a>erum quod illuminat omnem hominem venientem in hunc mundum</i>. Et quia <span class="sidenotel">Ver. 9-12.</span><i>in hoc mundo erat, et mundus per eum factus est, et mundus eum non cognovit</i>. Quia vero <i>in propria sua venit, et sui eum non receperunt; quotquot autem receperunt eum, dedit eis potestatem filios Dei fieri, credentibus in nomine ejus</i>; non ibi legi.</p>
<p>14. Item legi ibi quia Verbum Deus, <span class="sidenotel">Ver. 13.</span><i>non ex carne, non ex sanguine, non ex voluntate viri, neque ex voluntate carnis, sed ex Deo natus est</i><a href="3062217976969951244_33849-h-25.htm.html#Nt161" id="NtA161" class="pginternal"><sup>[161]</sup></a>. Sed quia <span class="sidenotel">Ver. 14.</span><i>Verbum caro factum est, et habitavit in nobis</i>; non ibi legi. Indagavi quippe in illis litteris varie dictum, et multis modis, quod sit Filius <i>in forma Patris, non rapinam arbitratus esse æqualis Deo</i>, quia naturaliter idipsum est. Sed quia <span class="sidenotel">Phil. 2, 6-11.</span><i>semetipsum exinanivit formam servi accipiens, in similitudinem hominum factus, et habitu inventus ut homo; humiliavit se factus obediens usque ad mortem, mortem autem crucis: propter quod et Deus illum exaltavit a mortuis, et donavit ei nomen quod est super omne nomen, ut in nomine Jesu omne genu flectatur, cœlestium, terrestrium et infernorum; et omnis lingua confiteatur quia Dominus Jesus in gloria est Dei Patris</i>; non habent illi libri. Quod enim ante omnia tempora, et supra omnia tempora incommutabiliter manet unigenitus Filius tuus coæternus tibi, et quia <span class="sidenotel">Joh. 1, 16.</span><i>de plenitudine ejus accipiunt</i> animæ ut beatæ sint, et quia participatione manentis in se sapientiæ renovantur ut sapientes sint; est ibi. Quod autem <span class="sidenotel">Rom. 5, 6.</span><i>secundum tempus pro impiis mortuus est</i>; et <span class="sidenotel">Rom. 8, 32.</span><i>Filio tuo unico non pepercisti, sed pro omnibus nobis tradidisti eum</i>; non est ibi. <span class="sidenotel">Mat. 11, 25. 28. 29.</span><i>Abscondisti enim hæc a sapientibus, et revelasti ea parvulis</i>; ut <i>venirent ad eum laborantes et onerati, et reficeret</i> eos: <i>quoniam mitis est et humilis corde</i>, et <span class="sidenotel">Ps. 24, 9. 18.</span><i>dirigit mites in judicio, et docet mansuetos vias suas, videns humilitatem nostram, et laborem nostrum, et <!-- Page 114 --><a id="page114" class="x-ebookmaker-pageno" title="{114}"></a>dimittens omnia peccata nostra</i>. Qui autem cothurno tanquam doctrinæ sublimioris elati non audiunt dicentem, <span class="sidenotel">Mat. 11, 29.</span><i>Discite a me quia mitis sum et humilis corde, et invenietis requiem animabus vestris</i>: etsi <span class="sidenotel">Rom. 1, 21. 22.</span><i>cognoscunt Deum, non sicut Dominum glorificant aut gratias agunt; sed evanescunt in cogitationibus suis, et obscuratur insipiens cor eorum; dicentes enim se esse sapientes, stulti facti sunt</i>.</p>
<p><a id="Sec7_15">15</a>. Et ideo legebam ibi <span class="sidenotel">Ver. 23.</span><i>immutatam</i> etiam <i>gloriam incorruptionis tuæ in idola et varia simulacra, in similitudinem imaginis corruptibilis hominis, et volucrum, et quadrupedum, et serpentum</i>; <span class="sidenotel">Gen. 25, 33. 34.</span>videlicet Ægyptium cibum<a href="3062217976969951244_33849-h-25.htm.html#Nt162" id="NtA162" class="pginternal"><sup>[162]</sup></a> quo Esau perdidit primogenita sua: quoniam caput quadrupedis pro te honoravit populus primogenitus, <span class="sidenotel">Act. 7, 39.</span><i>conversus corde in Ægyptum</i>, <i>et</i> curvans imaginem tuam, animam suam ante <span class="sidenotel">Ex. 32, 1-6. et Ps. 105, 19. 20.</span><i>imaginem vituli manducantis fenum</i>. Inveni hæc ibi, et non manducavi. Placuit enim tibi, Domine, auferre opprobrium diminutionis ab Jacob, ut <span class="sidenotel">Rom. 9, 13.</span><i>major serviret minori</i>; et vocasti Gentes in hæreditatem tuam. Et ego ad te veneram ex Gentibus, et intendi in aurum quod ab Ægypto voluisti<a href="3062217976969951244_33849-h-25.htm.html#Nt163" id="NtA163" class="pginternal"><sup>[163]</sup></a> ut auferret populus tuus, quoniam tutum erat, ubicumque erat. <span class="sidenotel">Ex. 3, 22; et 11, 2.</span>Et dixisti <!-- Page 115 --><a id="page115" class="x-ebookmaker-pageno" title="{115}"></a>Atheniensibus per Apostolum tuum, quod <span class="sidenotel">Act. 17, 28.</span><i>in te vivimus et movemur et sumus; sicut et quidam secundum eos dixerunt</i>: et utique inde erant illi libri. Et non attendi in idola Ægyptiorum, quibus de auro tuo ministrabant, qui <span class="sidenotel">Rom. 1, 25.</span><i>transmutaverunt veritatem Dei in mendacium, et coluerunt, et servierunt creaturæ potius quam Creatori</i>.</p>
<p><a id="Cap7_10"/></p>
<div class="sidenotel">X. Clarius innotescunt jam Augustino divina.</div>
<p><a id="Sec7_16">16</a>. Et inde admonitus redire ad memetipsum, intravi in intima mea, duce te; et potui, quoniam factus es adjutor meus. Intravi, et vidi qualicumque oculo animæ meæ, supra eundem oculum animæ meæ, supra mentem meam, lucem<a href="3062217976969951244_33849-h-17.htm.html#lv187" class="pginternal">*</a> incommutabilem; non hanc vulgarem et conspicuam omni carni<a href="3062217976969951244_33849-h-25.htm.html#Nt164" id="NtA164" class="pginternal"><sup>[164]</sup></a>; nec quasi ex eodem genere grandior erat, tanquam si ista multo multoque clarius claresceret, totumque occuparet magnitudine. Non hoc illa erat; sed aliud, aliud valde ab istis omnibus. Nec ita erat supra mentem meam sicut oleum super aquam, nec sicut cœlum super terram; sed superior, quia ipsa fecit me, et ego inferior, quia factus sum ab ea. Qui novit veritatem, novit eam; et qui novit eam, novit æternitatem. Charitas novit eam. O æterna veritas, et vera charitas, et chara æternitas<a href="3062217976969951244_33849-h-25.htm.html#Nt165" id="NtA165" class="pginternal"><sup>[165]</sup></a>! tu es Deus meus; tibi suspiro die ac nocte. Et cum te primum cognovi, tu assumpsisti me, ut viderem esse quod viderem, et nondum me esse qui viderem. Et reverberasti infirmitatem aspectus mei, radians in me vehementer, et contremui amore et horrore; et inveni longe me esse a te in regione dissimilitudinis<a href="3062217976969951244_33849-h-25.htm.html#Nt166" id="NtA166" class="pginternal"><sup>[166]</sup></a>, tanquam audirem vocem tuam de excelso: Cibus sum grandium; cresce, et manducabis me. Nec tu me in te mutabis, sicut cibum carnis tuæ; sed tu mutaberis in me. Et cognovi quoniam <span class="sidenotel">Ps. 38, 12.</span><i>pro iniquitate erudisti hominem, et tabescere fecisti sicut araneam animam</i> meam; et dixi: Numquid nihil est veritas, quoniam neque per finita, neque per infinita locorum spatia diffusa est? Et clamasti de longinquo: Imo vero, <span class="sidenotel">Ex. 3, 14.</span><i>Ego sum <!-- Page 116
  --><a id="page116" class="x-ebookmaker-pageno" title="{116}"></a>qui sum</i>. Et audivi sicut auditur in corde, et non erat prorsus unde dubitarem; faciliusque dubitarem vivere me, quam non esse veritatem, <span class="sidenotel">Rom. 1, 20.</span><i>quæ per ea quæ facta sunt, intellecta conspicitur</i><a href="3062217976969951244_33849-h-17.htm.html#lv188" class="pginternal">*</a>.</p>
<p><a id="Cap7_11"/></p>
<div class="sidenotel">XI. Quomodo creaturæ sunt, et non sunt.</div>
<p>17. Et inspexi cætera infra te, et vidi nec omnino esse, nec omnino non esse: esse quidem, quoniam abs te sunt; non esse autem, quoniam id quod es non sunt. Id enim vere est, quod incommutabiliter<a href="3062217976969951244_33849-h-25.htm.html#Nt167" id="NtA167" class="pginternal"><sup>[167]</sup></a> manet. <span class="sidenotel">Ps. 72, 28.</span><i>Mihi autem adhærere Deo bonum est</i>; quia si non manebo in illo, nec in me potero. Ille autem <span class="sidenotel">Sap. 7, 27.</span><i>in se manens innovat omnia</i>. Et <span class="sidenotel">Ps. 15, 2.</span><i>Deus meus es, quoniam bonorum meorum non eges</i>.</p>
<p><a id="Cap7_12"/></p>
<div class="sidenotel">XII. Omnia bona, quæcumque sunt.</div>
<p>18. Et manifestum est mihi quoniam bona sunt quæ corrumpuntur, quae neque si summa bona essent, neque nisi bona essent, corrumpi possent: quia si summa bona essent, incorruptibilia essent; si autem nulla bona essent, quid in eis corrumperetur non esset. Nocet enim corruptio; et nisi bonum minueret, non noceret. Aut igitur nihil nocet corruptio, quod fieri non potest: aut, quod certissimum est, omnia quæ corrumpuntur, privantur bono. Si autem omni bono privabuntur, omnino non erunt. Si enim erunt, et corrumpi jam non poterunt, meliora erant, quia incorruptibiliter permanebunt. Et quid monstruosius quam ea dicere omni bono amisso facta meliora? Ergo si omni bono privabuntur, omnino nulla erunt: ergo quamdiu sunt, bona sunt: ergo quæcumque sunt, bona sunt. Malumque illud quod quærebam unde esset, non est substantia; quia si substantia esset, bonum esset. Aut enim esset incorruptibilis substantia, magnum utique bonum: aut substantia corruptibilis esset, quæ nisi bona esset, corrumpi non posset. Itaque vidi et manifestatum est mihi quia omnia bona tu fecisti, et prorsus nullæ substantiæ sunt quas tu non fecisti. Et quoniam non æqualia omnia fecisti, ideo sunt omnia<a href="3062217976969951244_33849-h-25.htm.html#Nt168" id="NtA168" class="pginternal"><sup>[168]</sup></a>; quia singula bona <!--
  Page 117 --><a id="page117" class="x-ebookmaker-pageno" title="{117}"></a>sunt, et simul omnia valde bona: quoniam <span class="sidenotel">Gen. 1. et Eccli. 39, 21.</span><i>fecit Deus noster omnia bona valde</i>.</p>
<p><a id="Cap7_13"/></p>
<div class="sidenotel">XIII. Omnia condita laudant Deum.</div>
<p>19. Et tibi omnino non est malum, non solum tibi, sed nec universæ creaturæ tuæ; quia extra<a href="3062217976969951244_33849-h-17.htm.html#lv189" class="pginternal">*</a> non est aliquid quod irrumpat, et corrumpat ordinem quem imposuisti ei. In partibus autem ejus quædam, quibusdam quia non conveniunt, mala putantur: et eadem ipsa conveniunt aliis<a href="3062217976969951244_33849-h-25.htm.html#Nt169" id="NtA169" class="pginternal"><sup>[169]</sup></a>, et bona sunt, et in semetipsis bona sunt. Et omnia hæc quæ sibimet invicem non conveniunt, conveniunt inferiori parti rerum, quam terram dicimus; habentem cœlum suum nubilosum atque ventosum congruum sibi. Et absit jam ut dicerem, Non essent ista<a href="3062217976969951244_33849-h-17.htm.html#lv190" class="pginternal">*</a>! quia etsi sola ista cernerem, desiderarem quidem meliora, sed jam etiam de solis istis laudare te deberem; quoniam laudandum te ostendunt <span class="sidenotel">Ps. 148, 1-12.</span><i>de terra dracones et omnes abyssi, ignis, grando, nix, glacies, spiritus tempestatis, quæ faciunt verbum tuum, montes et omnes colles, ligna fructifera et omnes cedri; bestiæ et omnia pecora, reptilia et volatilia pennata; reges terræ et omnes populi, principes et omnes judices terræ; juvenes et virgines, seniores cum junioribus laudant nomen tuum</i>. Cum vero etiam <i>de cœlis te laudent, laudent te</i>, Deus noster, <i>in excelsis omnes Angeli tui, omnes Virtutes tuæ, sol et luna, omnes stellæ et lumen, cœli cœlorum et aquæ quæ super cœlos sunt, laudent nomen tuum</i>: non jam desiderabam meliora, quia omnia cogitabam; et meliora quidem superiora quam inferiora, sed meliora omnia quam sola superiora, judicio saniore pendebam.</p>
<p><a id="Cap7_14"/></p>
<div class="sidenotel">XIV. Sanæ mentis homini nihil displicet inter creaturas Dei.</div>
<p>20. Non est sanitas eis quibus displicet aliquid creaturæ tuæ; sicut mihi non erat, cum displicerent multa quæ fecisti. Et quia non audebat anima mea ut ei displiceret Deus meus, nolebat esse tuum quidquid ei displicebat. Et inde ierat in opinionem duarum substantiarum, et non requiescebat, et aliena loquebatur. Et inde rediens fecerat sibi Deum per infinita spatia locorum omnium, et eum putaverat esse te; et eum collocaverat in corde suo, et facta erat rursus templum idoli sui abominandum tibi. Sed posteaquam fovisti caput nescientis, et clausisti <span class="sidenotel">Ps. 118, 37.</span><i>oculos meos ne viderent vanitatem</i>; cessavi de me paululum, et consopita est insania mea: et evigilavi in te, et vidi te infinitum aliter; et visus iste non a carne trahebatur.</p>
<p><!-- Page 118 --><a id="page118" class="x-ebookmaker-pageno" title="{118}"></a></p>
<p><a id="Cap7_15"/></p>
<div class="sidenotel">XV. Quomodo veritas es falsitas in creaturis.</div>
<p>21. Et respexi alia, et vidi tibi debere quia sunt, et in te cuncta finita: sed aliter, non quasi in loco, sed quia tu es omnitenens manu veritate; et omnia vera sunt, inquantum sunt; nec quidquam est falsitas, nisi cum putatur esse quod non est. Et vidi quia non solum locis sua quæque suis conveniunt, sed etiam temporibus: et quia tu, qui solus æternus es, non post innumerabilia spatia temporum cœpisti operari; quia omnia spatia temporum, et quæ præterierunt et quæ præteribunt, nec abirent nec venirent, nisi te operante et manente<a href="3062217976969951244_33849-h-25.htm.html#Nt170" id="NtA170" class="pginternal"><sup>[170]</sup></a>.</p>
<p><a id="Cap7_16"/></p>
<div class="sidenotel">XVI. Omnia bona, licet quibusdam non apta.</div>
<p>22. Et sensi expertus non esse mirum, quod palato non sano pœna est panis, qui sano suavis est; et oculis ægris odiosa lux, quæ puris amabilis. Et justitia tua displicet iniquis; nedum vipera et vermiculus, quæ bona creasti, apta inferioribus creaturæ tuæ partibus: quibus et ipsi iniqui apti sunt, quanto dissimiliores sunt tibi; apti autem superioribus, quanto similiores fiunt tibi. Et quæsivi quid esset iniquitas, et non inveni substantiam: sed a summa substantia, te Deo, detortæ in infima<a href="3062217976969951244_33849-h-17.htm.html#lv191" class="pginternal">*</a> voluntatis perversitatem, <span class="sidenotel">Eccli. 10, 10.</span><i>projicientis intima sua</i><a href="3062217976969951244_33849-h-25.htm.html#Nt171" id="NtA171" class="pginternal"><sup>[171]</sup></a>, et tumescentis foras.</p>
<p><a id="Cap7_17"/></p>
<div class="sidenotel">XVII. Quæ retardent a cognitione divinorum.</div>
<p>23. Et mirabar quod jam te amabam, non pro te phantasma. Et non instabam<a href="3062217976969951244_33849-h-17.htm.html#lv192" class="pginternal">*</a> frui Deo meo, sed rapiebar ad te decore tuo, moxque diripiebar abs te pondere meo, et ruebam in ista cum gemitu: et pondus hoc, consuetudo carnalis. Sed mecum erat memoria tui, neque ullo modo dubitabam esse cui cohærerem, sed nondum me esse qui cohærerem: <span class="sidenotel">Sap. 9, 15.</span><i>quoniam corpus quod corrumpitur, aggravat animam; et deprimit terrena inhabitatio sensum multa cogitantem</i>. Eramque certissimus quod <span class="sidenotel">Rom. 1, 20.</span><i>invisibilia tua, a constitutione mundi, per ea quæ facta sunt, intellecta conspiciuntur; sempiterna quoque virtus et divinitas tua</i>. Quærens enim unde approbarem pulchritudinem corporum, sive cœlestium, sive terrestrium; et quid mihi præsto esset integre de mutabilibus judicanti, et dicenti, Hoc ita esse debet, illud non ita: hoc ergo quærens unde judicarem, cum ita judicarem, inveneram incommutabilem et veram veritatis æternitatem, supra mentem meam commutabilem. Atque ita gradatim a corporibus ad <!-- Page 119
  --><a id="page119" class="x-ebookmaker-pageno" title="{119}"></a>sentientem per corpus animam; atque inde ad ejus interiorem vim, cui sensus corporis exteriora nuntiaret, quousque possunt bestiæ: atque inde rursus ad ratiocinantem potentiam ad quam refertur judicandum quod sumitur a sensibus corporis. Quæ se quoque in me comperiens mutabilem, erexit se ad intelligentiam suam; et abduxit cogitationem a consuetudine, subtrahens se contradicentibus turbis phantasmatum<a href="3062217976969951244_33849-h-25.htm.html#Nt172" id="NtA172" class="pginternal"><sup>[172]</sup></a>, ut inveniret quo lumine aspergeretur<a href="3062217976969951244_33849-h-25.htm.html#Nt173" id="NtA173" class="pginternal"><sup>[173]</sup></a>, cum sine ulla dubitatione clamaret incommutabilem præferendum esse mutabili; unde nosset ipsum incommutabile, quod nisi aliquo modo nosset, nullo modo illud mutabili certa præponeret. Et pervenit<a href="3062217976969951244_33849-h-17.htm.html#lv193" class="pginternal">*</a> ad id quod est, in ictu trepidantis aspectus. Tunc vero <i>invisibilia tua, per ea quæ facta sunt, intellecta conspexi</i>; sed aciem figere non valui<a href="3062217976969951244_33849-h-17.htm.html#lv194" class="pginternal">*</a>: et repercussa infirmitate redditus solitis, non mecum ferebam nisi amantem memoriam, et quasi olfacta desiderantem quæ comedere nondum possem.</p>
<p><a id="Cap7_18"/></p>
<div class="sidenotel">XVIII. Solus Christus via ad salutem.</div>
<p><a id="Sec7_24"/>24. Et quærebam viam comparandi roboris quod esset idoneum ad fruendum te; nec inveniebam, donec amplecterer <span class="sidenotel">1 Tim. 2, 5.</span><i>mediatorem Dei et hominum, hominem Christum Jesum, <span class="sidenotel">Rom. 9, 5.</span>qui est super omnia Deus benedictus in sæcula</i>, vocantem et dicentem, <span class="sidenotel">Jo. 14, 6.</span><i>Ego sum via, et veritas, et vita</i>; et cibum, cui capiendo invalidus eram, miscentem carni; quoniam <span class="sidenotel">Jo. 1, 14.</span><i>Verbum caro factum est</i>, ut infantiæ nostræ lactesceret sapientia tua, per quam creasti omnia. Non enim tenebam Dominum meum Jesum, humilis humilem; nec cujus rei magistra esset ejus infirmitas noveram. Verbum enim tuum æterna veritas, superioribus creaturæ tuæ partibus supereminens, subditos<a href="3062217976969951244_33849-h-25.htm.html#Nt174" id="NtA174" class="pginternal"><sup>[174]</sup></a> erigit ad seipsam: in inferioribus autem ædificavit sibi humilem domum de limo nostro, per quam subdendos deprimeret a seipsis, et ad se trajiceret, sanans tumorem, et nutriens amorem; ne <!-- Page 120 --><a id="page120" class="x-ebookmaker-pageno" title="{120}"></a>fiducia sui progrederentur longius, sed potius infirmarentur videntes ante pedes suos infirmam divinitatem ex participatione <span class="sidenotel">Gen. 3. 21.</span><i>tunicæ pelliceæ</i><a href="3062217976969951244_33849-h-25.htm.html#Nt175" id="NtA175" class="pginternal"><sup>[175]</sup></a> nostræ, et lassi prosternerentur in eam, illa autem surgens levaret eos.</p>
<p><a id="Cap7_19"/></p>
<div class="sidenotel">XIX. Quid senserit de Christi incarnatione.</div>
<p>25. Ego vero aliud putabam, tantumque sentiebam de Domino Christo meo, quantum de excellentis sapientiæ viro, cui nullus posset æquari; præsertim quia mirabiliter natus ex virgine, ad exemplum contemnendorum temporalium pro adipiscenda immortalitate, divina pro nobis cura tantam auctoritatem magisterii meruisse videbatur. Quid autem sacramenti haberet <span class="sidenotel">Jo. 1, 14.</span><span class="sc">Verbum caro factum</span>, ne suspicari quidem poteram. Tantum cognoveram ex his quæ de illo scripta traderentur, quia manducavit et bibit, dormivit, ambulavit, exhilaratus est, contristatus est, sermocinatus est; non hæsisse carnem illam Verbo tuo, nisi cum anima et mente humana. Novit hoc omnis qui novit incommutabilitatem Verbi tui, quam ego jam noveram, quantum poteram; nec omnino quidquam inde dubitabam. Etenim nunc movere membra corporis per voluntatem, nunc non movere; nunc aliquo affectu affici, nunc non affici; nunc proferre per signa sapientes sententias, nunc esse in silentio: propria sunt mutabilitatis animæ et mentis. Quæ si falsa de illo scripta essent, etiam omnia periclitarentur mendacio, neque in illis Litteris ulla fidei salus generi humano remaneret. Quia itaque vera scripta sunt, totum hominem<a href="3062217976969951244_33849-h-25.htm.html#Nt176" id="NtA176" class="pginternal"><sup>[176]</sup></a> in Christo agnoscebam; non corpus tantum hominis, aut cura corpore sine mente animum<a href="3062217976969951244_33849-h-17.htm.html#lv195" class="pginternal">*</a>, sed ipsum hominem: non persona Veritatis, sed magna quadam naturæ humanæ excellentia, et perfectiore participatione sapientiæ præferri cæteris arbitrabar. Alypius autem Deum carne indutum ita putabat credi a Catholicis, ut præter Deum et carnem, non esset in Christo anima; mentemque hominis non existimabat in eo prædicari. Et quoniam bene persuasum tenebat, ea quæ de illo memoriæ mandata sunt, sine <!-- Page
  121 --><a id="page121" class="x-ebookmaker-pageno" title="{121}"></a>vitali et rationali creatura non fieri, ad ipsam Christianam fidem pigrius movebatur. Sed postea hæreticorum Apollinaristarum<a href="3062217976969951244_33849-h-25.htm.html#Nt177" id="NtA177" class="pginternal"><sup>[177]</sup></a> hunc errorem esse cognoscens, catholicæ fidei collætatus et contemperatus est. Ego autem aliquanto posterius didicisse me fateor, in eo quod <i>Verbum caro factum est</i>, quomodo catholica veritas a Photini<a href="3062217976969951244_33849-h-25.htm.html#Nt178" id="NtA178" class="pginternal"><sup>[178]</sup></a> falsitate dirimatur. Improbatio quippe hæreticorum facit eminere quid Ecclesia tua sentiat, et quid habeat sana doctrina. <span class="sidenotel">1 Cor. 11, 19.</span><i>Oportuit enim et hæreses esse, ut probati manifesti fierent inter infirmos.</i></p>
<p><a id="Cap7_20"/></p>
</div></blockquote>
</body></html>
