<?xml version='1.0' encoding='utf-8'?>
<!DOCTYPE html PUBLIC '-//W3C//DTD XHTML 1.1//EN' 'http://www.w3.org/TR/xhtml11/DTD/xhtml11.dtd'>
<html xmlns="http://www.w3.org/1999/xhtml" xml:lang="en">
<head>
<meta name="generator" content="HTML Tidy for HTML5 for Linux version 5.6.0"/>
<meta http-equiv="Content-Type" content="application/xhtml+xml; charset=utf-8"/>
<title>Confessiones.</title>




<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta name="generator" content="Ebookmaker 0.11.30 by Project Gutenberg"/>
</head>
<body class="x-ebookmaker"><blockquote class="forsidenotel"><div id="pgepubid00008"><div class="sidenotel">IX. Discrimen inter peccata, et inter Dei judicium et hominum.</div>
<p>17. Sed inter flagitia et facinora et tam multas iniquitates, sunt peccata proficientium, quæ a bene judicantibus et vituperantur ex regula perfectionis, et laudantur spe frugis, sicut <!-- Page 39 --><a id="page39" class="x-ebookmaker-pageno" title="{39}"></a>herba segetis. Et sunt quædam similia vel flagitio vel facinori, et non sunt peccata; quia nec te offendunt Dominum Deum nostrum, nec sociale consortium: cum conciliantur aliqua in usum vitæ congrua tempori, et incertum est an libidine habendi; aut puniuntur corrigendi studio potestate ordinata, et incertum est an libidine nocendi. Multa itaque facta quæ hominibus improbanda viderentur, testimonio tuo approbata sunt; et multa laudata ab hominibus, te teste damnantur: cum sæpe se aliter habet species facti, et aliter facientis animus, atque articulus occulti<a href="3062217976969951244_33849-h-24.htm.html#Nt51" id="NtA51" class="pginternal"><sup>[51]</sup></a> temporis. Cum vero aliquid tu repente inusitatum et improvisum imperas, etiam si hoc aliquando vetuisti, quamvis causam imperii tui pro tempore occultes, et quamvis contra pactum sit aliquorum hominum societatis; quis dubitet esse faciendum<a href="3062217976969951244_33849-h-24.htm.html#Nt52" id="NtA52" class="pginternal"><sup>[52]</sup></a>, quando ea justa est societas hominum, quæ servit tibi? Sed beati qui te imperasse sciunt. Fiunt enim omnia a servientibus tibi, vel ad exhibendum quod ad præsens opus est, vel ad futura prænuntianda<a href="3062217976969951244_33849-h-24.htm.html#Nt53" id="NtA53" class="pginternal"><sup>[53]</sup></a>.</p>
<p><a id="Cap3_10"/></p>
<div class="sidenotel">X. Nugæ Manichæorum de terræ fructibus.</div>
<p>18. Hæc ego nesciens, irridebam illos sanctos servos et Prophetas tuos. Et quid agebam cum irridebam eos<a href="3062217976969951244_33849-h-24.htm.html#Nt54" id="NtA54" class="pginternal"><sup>[54]</sup></a>, nisi ut irriderer abs te; sensim atque paulatim perductus ad eas nugas, ut crederem ficum<a href="3062217976969951244_33849-h-24.htm.html#Nt55" id="NtA55" class="pginternal"><sup>[55]</sup></a> plorare cum decerpitur, et matrem <!--
  Page 40 --><a id="page40" class="x-ebookmaker-pageno" title="{40}"></a>ejus arborem lacrymis lacteis? Quam tamen ficum si comedisset aliquis sanctus, alieno<a href="3062217976969951244_33849-h-24.htm.html#Nt56" id="NtA56" class="pginternal"><sup>[56]</sup></a> sane, non suo scelere decerptam, misceret visceribus, et anhelaret de illa angelos, imo vero particulas<a href="3062217976969951244_33849-h-24.htm.html#Nt57" id="NtA57" class="pginternal"><sup>[57]</sup></a> Dei, gemendo in oratione atque <!-- Page 41 --><a id="page41" class="x-ebookmaker-pageno" title="{41}"></a>ructando<a href="3062217976969951244_33849-h-24.htm.html#Nt58" id="NtA58" class="pginternal"><sup>[58]</sup></a>: quæ particulæ summi et veri Dei ligatæ fuissent in illo pomo, nisi electi<a href="3062217976969951244_33849-h-24.htm.html#Nt59" id="NtA59" class="pginternal"><sup>[59]</sup></a> sancti dente ac ventre solverentur. Et credidi miser magis esse misericordiam præstandam fructibus terræ, quam hominibus, propter quos nascerentur. Si quis enim esuriens<a href="3062217976969951244_33849-h-24.htm.html#Nt60" id="NtA60" class="pginternal"><sup>[60]</sup></a> peteret, qui Manichæus non esset, quasi <!-- Page 42 --><a id="page42" class="x-ebookmaker-pageno" title="{42}"></a>capitali supplicio damnanda buccella videretur, si ei daretur.</p>
<p><a id="Cap3_11"/></p>
<div class="sidenotel">XI. Planctus et somnium matris de filio.</div>
<p>19. Et <span class="sidenotel">Ps. 143, 7.</span><i>misisti manum tuam ex alto</i>, et de hac profunda caligine <span class="sidenotel">Ps. 85, 13.</span><i>eruisti animam meam</i>, cum pro me fleret ad te mater mea fidelis tua, amplius quam flent matres corporea funera. Videbat enim illa mortem meam ex fide et spiritu, quem habebat ex te; et exaudisti eam, Domine. Exaudisti eam, nec despexisti lacrymas ejus, cum profluentes rigarent terram sub oculis ejus, in omni loco orationis ejus; exaudisti eam. Nam unde illud somnium, quo eam consolatus es, ut vivere me concederet<a href="3062217976969951244_33849-h-17.htm.html#lv84" class="pginternal">*</a> et habere secum eamdem mensam in domo; quod nolle cœperat, aversans et detestans blasphemias erroris mei? Vidit enim stantem se in quadam regula lignea, et advenientem ad se juvenem splendidum, hilarem atque arridentem sibi, cum illa esset mœrens et mœrore confecta: qui cum causas quæsisset ab ea mœstitiæ suæ quotidianarumque lacrymarum, docendi, ut assolet, non discendi gratia, atque illa respondisset perditionem meam se plangere; jussisse illum quo secura esset, atque admonuisse ut attenderet et videret, ubi esset illa, ibi esse et me. Quod illa ubi attendit, vidit me juxta se in eadem regula stantem. Unde hoc, nisi quia erant aures tuæ ad cor ejus? O tu, bone omnipotens, qui sic curas unumquemque nostrum, tanquam solum cures; et sic omnes, tanquam singulos!</p>
<p>20. Unde illud etiam, quod cum mihi narrasset ipsum visum, et ego ad id trahere conarer, ut illa se potius non desperaret futuram esse quod eram; continuo sine aliqua hæsitatione, "Non, inquit: non enim mihi dictum est, Ubi ille, ibi et tu; sed, Ubi tu, ibi et ille." Confiteor tibi, Domine, recordationem meam quantum recolo, quod sæpe non tacui, amplius me isto per matrem vigilantem responso tuo, quod tam vicina interpretationis falsitate turbata non est, et tam cito vidit quod videndum fuit, quod ego certe, antequam dixisset, non <!-- Page 43
  --><a id="page43" class="x-ebookmaker-pageno" title="{43}"></a>videram; etiam tum commotum fuisse, quam ipso somnio, quo feminæ piæ gaudium tanto post futurum, ad consolationem tunc præsentis sollicitudinis, tanto ante prædictum est. Nam novem ferme anni secuti sunt, quibus ego in illo limo profundi ac tenebris falsitatis, cum sæpe surgere conarer, et gravius alliderer, volutatus sum: cum tamen illa vidua casta, pia et sobria, quales amas, jam quidem spe alacrior, sed fletu et gemitu non segnior, non desineret horis omnibus orationum suarum de me plangere ad te; et <span class="sidenotel">Ps. 87, 3.</span><i>intrabant in conspectum tuum preces ejus</i>, et me tamen dimittebas adhuc volvi et involvi illa caligine.</p>
<p><a id="Cap3_12"/></p>
<div class="sidenotel">XII. Quale responsum mater Augustini accepit a quodam episcopo de ipsius conversione.</div>
<p><a id="Sec3_21"/>21. Et dedisti alterum responsum interim, quod recolo. Nam et multa prætereo, propter quod propero ad ea quæ me magis urgent confiteri tibi, et multa non memini. Dedisti ergo alterum per sacerdotem tuum, quemdam episcopum nutritum in Ecclesia, et exercitatum in Libris tuis. Quem cum illa femina rogasset ut dignaretur mecum colloqui, et refellere errores meos, et dedocere me mala, ac docere bona (faciebat enim hoc, si quos forte idoneos invenisset); noluit ille, prudenter sane, quantum sensi postea. Respondit enim me adhuc esse indocilem, eo quod inflatus essem novitate hæresis illius, et nonnullis quæstiunculis<a href="3062217976969951244_33849-h-24.htm.html#Nt61" id="NtA61" class="pginternal"><sup>[61]</sup></a> jam multos imperitos exagitassem, sicut illa indicaverat ei. "Sed sine, inquit, illum ibi, et tantum roga pro eo Dominum: ipse legendo reperiet quis ille sit error, et quanta impietas." Simul etiam narravit se quoque parvulum a seducta matre sua datum fuisse Manichæis, et omnes pene non legisse tantum, verum etiam scriptitasse libros eorum; sibique apparuisse, nullo contra disputante et convincente, quam esset illa secta fugienda; <!--
  Page 44 --><a id="page44" class="x-ebookmaker-pageno" title="{44}"></a>itaque fugisse. Quæ cum ille dixisset, atque illa nollet acquiescere, sed instaret magis deprecando, et ubertim flendo, ut me videret, et mecum dissereret: ille jam substomachans tædio, "Vade, inquit, a me; ita vivas: fieri<a href="3062217976969951244_33849-h-17.htm.html#lv85" class="pginternal">*</a> non potest ut filius istarum lacrymarum pereat." Quod illa ita se accepisse, inter colloquia sua mecum sæpe recordabatur, ac si de cœlo sonuisset.</p>
<p><br class="c1"/></p>
<hr class="full"/>
<p><!-- Page 45 --><a id="page45" class="x-ebookmaker-pageno" title="{45}"></a></p>
<h3 id="pgepubid00014">LIBER QUARTUS.</h3>
<blockquote class="b1n"><div>
<p>Pudet se Manichæorum sectæ addictum fuisse per novennium, atque alios secum in eumdem errorem pertraxisse; tum etiam consuluisse mathematicos: et amicum sibi interea morte præreptum, acerbiori quam æquum esset animi dolore fuisse prosecutum; cujus insignem conversionem memorat, et mortis ejus occasione, de vana et de solida amicitia et quam fluxa sint et caduca terrena omnia, pluribus disserit. Mentionem facit librorum de Pulchro et Apto, a se anno ætatis vigesimo sexto aut vigesimo septimo conscriptorum; necnon quam facili negotio liberalium artium libros atque Aristotelis Categorias, anno ætatis ferme vigesimo, per sese intellexerit.</p>
</div></blockquote>
<p><a id="Cap4_1"/></p>
<div class="sidenotel">I. Quamdiu et quomodo alios seduxerit.</div>
<p>1. Per idem tempus annorum novem, ab undevigesimo anno ætatis meæ, usque ad duodetrigesimum, seducebamur et seducebamus, falsi atque fallentes in variis cupiditatibus; et palam per doctrinas quas liberales vocant, occulte autem falso nomine religionis. Hic superbi, ibi superstitiosi, ubique vani. Hac popularis gloriæ sectantes inanitatem, usque ad theatricos plausus, et contentiosa carmina<a href="3062217976969951244_33849-h-17.htm.html#lv86" class="pginternal">*</a>, et agonem coronarum fenearum, et spectaculorum nugas, et intemperantiam libidinum: illac autem purgari nos ab istis sordibus expetentes, cum eis qui appellarentur electi et sancti, afferremus escas, de quibus nobis in officina<a href="3062217976969951244_33849-h-24.htm.html#Nt62" id="NtA62" class="pginternal"><sup>[62]</sup></a> aqualiculi sui fabricarent angelos et deos per quos liberaremur<a href="3062217976969951244_33849-h-24.htm.html#Nt63" id="NtA63" class="pginternal"><sup>[63]</sup></a>; et sectabar ista atque faciebam cum amicis meis, per me ac mecum deceptis. Irrideant me arrogantes, et nondum salubriter prostrati et <!-- Page 46 --><a id="page46" class="x-ebookmaker-pageno" title="{46}"></a>elisi a te, Deus meus; ego tamen confitear tibi dedecora mea in laude tua. Sine me, obsecro, et da mihi circumire præsenti memoria præteritos circuitus erroris mei, et <span class="sidenotel">Ps. 49, 14.</span><i>immolare tibi hostiam jubilationis</i>. Quid enim sum ego mihi sine te, nisi dux<a href="3062217976969951244_33849-h-24.htm.html#Nt64" id="NtA64" class="pginternal"><sup>[64]</sup></a> in præceps? Aut quid sum cum mihi bene est, nisi sugens lac tuum, aut fruens <span class="sidenotel">Joh. 6, 27.</span><i>te cibo qui non corrumpitur</i>? Et quis homo est quilibet homo, cum sit homo? Sed irrideant nos fortes et potentes; nos autem <span class="sidenotel">Ps. 73, 21.</span><i>infirmi et inopes confiteamur tibi</i>.</p>
<p><a id="Cap4_2"/></p>
<div class="sidenotel">II. Rhetoricam docet, concubinam fovet, et aruspicem qui victoriam promittebat, contemnit.</div>
<p>2. Docebam in illis annis artem rhetoricam, et victoriosam loquacitatem victus cupiditate vendebam. Malebam tamen, Domine, tu scis, bonos habere discipulos, sicut appellantur boni: et eos sine dolo docebam dolos; non quibus contra caput innocentis agerent, sed aliquando pro capite nocentis. Et, Deus, vidisti de longinquo lapsantem in lubrico, et in multo fumo scintillantem fidem meam, quam exhibebam in illo magisterio <span class="sidenotel">Is. 42, 3. Mat. 12, 20. Ps. 4, 3.</span><i>diligentibus vanitatem, et quærentibus mendacium</i>, socius eorum. In illis annis unam habebam, non eo quod legitimum vocatur, conjugio cognitam, sed quam indagaverat vagus ardor, inops prudentiæ; sed unam tamen, ei quoque servans tori fidem: in qua sane experirer exemplo meo, quid distaret inter conjugalis placiti modum quod fœderatum esset generandi gratia, et pactum libidinosi amoris, ubi proles etiam contra votum nascitur, quamvis jam nata cogat se diligi.</p>
<p>3. Recolo etiam, cum mihi theatrici carminis certamen inire placuisset, mandasse mihi nescio quem aruspicem, quid ei dare mercedis vellem ut vincerem; me autem fœda illa sacramenta detestatum et abominatum respondisse, nec si corona illa esset immortaliter aurea, muscam pro victoria mea necari me sinere. Necaturus enim erat ille in sacrificiis suis animantia, et illis honoribus invitaturus mihi suffragatura dæmonia videbatur. Sed hoc quoque malum non ex tua castitate<a href="3062217976969951244_33849-h-24.htm.html#Nt65" id="NtA65" class="pginternal"><sup>[65]</sup></a><a href="3062217976969951244_33849-h-17.htm.html#lv87" class="pginternal">*</a> repudiavi, Deus cordis mei. Non enim amare te <!--
  Page 47 --><a id="page47" class="x-ebookmaker-pageno" title="{47}"></a>noveram, qui nisi fulgores corporeos<a href="3062217976969951244_33849-h-24.htm.html#Nt66" id="NtA66" class="pginternal"><sup>[66]</sup></a> cogitare non noveram. Talibus enim figmentis suspirans anima, nonne fornicatur abs te, et fidit in falsis<a href="3062217976969951244_33849-h-24.htm.html#Nt67" id="NtA67" class="pginternal"><sup>[67]</sup></a>, et <i>pascit ventos</i>? Sed videlicet sacrificari pro me nollem dæmonibus, quibus me illa superstitione ipse sacrificabam. Quid est enim aliud, <span class="sidenotel">Hos. 12, 1.</span><i>ventos pascere</i>, quam ipsos pascere; hoc est, errando eis esse voluptati atque derisui?</p>
<p><a id="Cap4_3"/></p>
<div class="sidenotel">III. Ab astrologia, cui deditus erat, per senem medicinæ et rerum peritum revocatur.</div>
<p>4. Ideoque illos planos<a href="3062217976969951244_33849-h-17.htm.html#lv88" class="pginternal">*</a>, quos mathematicos vocant, plane consulere non desistebam, quod quasi nullum eis esset sacrificium, et nullæ preces ad aliquem spiritum ob divinationem dirigerentur: quod tamen christiana et vera pietas consequenter repellit et damnat. Bonum est enim confiteri tibi, Domine, et dicere, <span class="sidenotel">Ps. 40, 5.</span><i>Miserere mei; cura animam meam, quoniam peccavi tibi</i>; neque ad licentiam peccandi abuti indulgentia tua, sed meminisse dominicæ vocis, <span class="sidenotel">Joh. 5, 14.</span><i>Ecce sanus factus es; jam noli peccare, ne quid tibi deterius contingat</i>. Quam totam illi salubritatem interficere conantur, cum dicunt: De cœlo tibi est inevitabilis causa peccandi; et Venus hoc fecit, aut Saturnus, aut Mars. Scilicet, ut homo sine culpa sit, caro et sanguis et superba putredo; culpandus sit autem cœli ac siderum creator et ordinator. Et quis est hic, nisi Deus noster, suavitas et origo justitiæ, qui <span class="sidenotel">Mat. 16, 27. Rom. 2, 6.</span><i>reddis unicuique secundum opera ejus</i>, et <span class="sidenotel">Ps. 50, 19.</span><i>cor contritum et humiliatum non spernis</i>?</p>
<p>inter lucem quod est Deus, et lucem quam fecit Deus, &amp;c. (Aug. c. Faust. xxii. 8.) Alii Deum esse non posse, nisi corpus igneum putaverunt. Alii [Manichæi] candorem lucis immensæ per infinita spatia usquequaque porrectum, ex una tamen parte quasi nigro quodam cuneo fissum, duo adversa regna opinantes, et talia rebus constituentes principia, cum suis phantasmatis fabulati sunt. De verâ relig. §. 96. Sed nec iterum ideo tibi non videatur Deus quod sol, quia sol tamquam rota quædam est, non immensum lucis spatium; et dicas tibi, Ergo Deus infinitæ lucis est et immensæ: ut quasi tendas ipsum solem, et facias illum non habere finem, nec hac nec illac, nec sursum nec deorsum; et tamen lucem tibi immensam proponas Deum: nec hoc est Deus. Aug. Serm. iv. §. 5.]</p>
<p><!-- Page 48 --><a id="page48" class="x-ebookmaker-pageno" title="{48}"></a></p>
<p>5. Erat eo tempore vir sagax<a href="3062217976969951244_33849-h-24.htm.html#Nt68" id="NtA68" class="pginternal"><sup>[68]</sup></a>, medicæ artis peritissimus, atque in ea nobilissimus, qui proconsule<a href="3062217976969951244_33849-h-17.htm.html#lv89" class="pginternal">*</a> manu sua coronam illam agonisticam imposuerat non sano capiti meo, sed non ut medicus. Nam illius morbi tu sanator, qui <span class="sidenotel">1 Pet. 5, 5. Jac. 4, 6.</span><i>resistis superbis, humilibus autem das gratiam</i>. Numquid tamen etiam per illum senem defuisti mihi, aut destitisti mederi animæ meæ? Quia enim factus ei eram familiarior, et ejus sermonibus (erant enim sine verborum cultu vivacitate sententiarum jucundi et graves) assiduus et fixus inhærebam; ubi cognovit ex colloquio meo libris genethliacorum esse me deditum, benigne ac paterne monuit ut eos abjicerem, neque curam et operam rebus utilibus necessariam, illi vanitati frustra impenderem: dicens ita se illam didicisse, ut ejus professionem primis annis ætatis suæ deferre voluisset, qua vitam degeret; et si Hippocratem intellexisset, et illas utique litteras potuisse intelligere<a href="3062217976969951244_33849-h-17.htm.html#lv90" class="pginternal">*</a>: et tamen non ob aliam causam se postea, illis relictis, medicinam assecutum, nisi quod eas falsissimas comperisset, et nollet vir gravis decipiendis hominibus victum quærere. "At tu, inquit, quo te in hominibus sustentas<a href="3062217976969951244_33849-h-17.htm.html#lv91" class="pginternal">*</a>, rhetoricam tenes; hanc autem fallaciam libero studio, non necessitate rei familiaris sectaris; quo magis mihi te oportet de illa credere, qui eam tam perfecte discere elaboravi, quam ex ea sola vivere volui." A quo ego cum quæsissem quæ causa ergo faceret ut multa inde vera pronuntiarentur; respondit ille, ut potuit, vim sortis hoc facere in rerum natura usquequaque diffusam. Si enim de paginis<a href="3062217976969951244_33849-h-17.htm.html#lv92" class="pginternal">*</a> poetæ cujuspiam longe aliud canentis atque intendentis, cum forte quis consulit, mirabiliter consonus negotio sæpe versus exiret; mirandum non esse dicebat, si ex anima humana, superiore aliquo instinctu, nesciente quid in se fieret, non arte sed sorte sonaret aliquid quod interrogantis rebus factisque concineret.</p>
<p>6. Et hoc quidem ab illo vel per illum procurasti mihi. Et quid ipse postea per meipsum quærerem, in memoria mea delineasti. Tunc autem nec ipse, nec charissimus meus Nebridius, adolescens valde bonus et valde castus<a href="3062217976969951244_33849-h-24.htm.html#Nt69" id="NtA69" class="pginternal"><sup>[69]</sup></a><a href="3062217976969951244_33849-h-17.htm.html#lv93" class="pginternal">*</a>, irridens totum illud divinationis genus, persuadere mihi potuerunt ut hæc abjicerem: quoniam me amplius ipsorum auctorum movebat auctoritas; et nullum certum quale quærebam <!-- Page 49 --><a id="page49" class="x-ebookmaker-pageno" title="{49}"></a>documentum adhuc inveneram, quo mihi sine ambiguitate appareret, quæ ab eis consultis vera dicerentur, forte vel sorte, non arte inspectorum siderum dici.</p>
<p><a id="Cap4_4"/></p>
<div class="sidenotel">IV. Morbum et baptismum amici narrat, quem etiam suis erroribus involverat; eoque morte sublato, dolet gravissime. Mirabilis efficacia sacramenti Baptismi.</div>
<p>7. In illis annis, quo primum tempore in municipio quo natus sum docere cœperam, comparaveram amicum societate studiorum nimis charum, coævum mihi et conflorentem flore adolescentiæ. Mecum puer creverat, et pariter in scholam ieramus, pariterque luseramus. Sed nondum erat sic amicus, quanquam ne tunc quidem sicuti est vera amicitia; quia non est vera, nisi cum eam tu agglutinas inter inhærentes tibi, <span class="sidenotel">Rom. 5, 5.</span><i>charitate diffusa in cordibus nostris per Spiritum sanctum qui datus est nobis</i>. Sed tamen dulcis erat nimis, cocta<a href="3062217976969951244_33849-h-17.htm.html#lv94" class="pginternal">*</a> fervore parilium studiorum. Nam et a fide vera, quam non germanitus et penitus adolescens tenebat, deflexeram ego eum in superstitiosas fabellas et perniciosas, propter quas plangebat me mater. Mecum jam errabat in animo homo ille, et non poterat anima mea sine illo. Et ecce tu imminens dorso fugitivorum tuorum, <span class="sidenotel">Ps. 93, 1.</span><i>Deus ultionum</i> et fons misericordiarum simul, qui convertis<a href="3062217976969951244_33849-h-17.htm.html#lv95" class="pginternal">*</a> nos ad te miris modis; ecce abstulisti hominem de hac vita, cum vix explevisset annum in amicitia mea, suavi<a href="3062217976969951244_33849-h-17.htm.html#lv96" class="pginternal">*</a> mihi super omnes suavitates illius vitæ meæ.</p>
<p><a id="Sec4_8"/>8. <span class="sidenotel">Ps. 105, 2.</span><i>Quis laudes tuas enumerat</i> unus, in se uno quas expertus est? Quid tunc fecisti, Deus meus, et quam investigabilis <span class="sidenotel">Ps. 35, 7.</span><i>abyssus judiciorum tuorum</i>? Cum enim laboraret ille febribus, jacuit diu sine sensu in sudore letali. Et cum desperaretur, baptizatus est nesciens, me non curante, et præsumente id retinere potius animam ejus quod a me acceperat, non quod in nescientis corpore fiebat. Longe autem aliter erat; nam recreatus est et salvus factus. Statimque ut primum cum eo loqui potui (potui autem mox ut ille potuit, quando non discedebam, et nimis pendebamus ex invicem), tentavi apud illum irridere, tanquam et illo irrisuro<a href="3062217976969951244_33849-h-24.htm.html#Nt70" id="NtA70" class="pginternal"><sup>[70]</sup></a> mecum Baptismum quem <!-- Page 50
  --><a id="page50" class="x-ebookmaker-pageno" title="{50}"></a>acceperat mente atque sensu absentissimus, sed tamen jam se accepisse didicerat. At ille ita me exhorruit ut inimicum, admonuitque mirabili et repentina libertate, ut si amicus esse vellem, talia sibi dicere desinerem. Ego autem stupefactus atque turbatus, distuli omnes motus meos, ut convalesceret prius, essetque idoneus viribus valetudinis cum quo agere possem quod vellem. Sed ille abreptus dementiæ meæ, ut apud te servaretur consolationi meæ, post paucos dies, me absente, repetitur febribus et defungitur.</p>
<p><a id="Sec4_9"/>9. Quo dolore contenebratum est cor meum; et quidquid aspiciebam, mors erat. Et erat mihi patria supplicium, et paterna domus mira infelicitas; et quidquid cum illo communicaveram, sine illo in cruciatum immanem verterat. Expetebant eum undique oculi mei, et non dabatur mihi; et oderam omnia, quia non haberent eum, nec mihi jam dicere poterant: Ecce veniet, sicut cum viveret, quando absens erat. Factus eram ipse mihi magna quæstio, et interrogabam <span class="sidenotel">Ps. 41, 6.</span><i>animam meam quare tristis esset</i>, et <i>quare conturbaret me</i> valde; et nihil noverat respondere mihi. Et si dicebam, <i>Spera in Deum</i>; juste non obtemperabat: quia verior erat et melior homo quem charissimum amiserat, quam phantasma<a href="3062217976969951244_33849-h-24.htm.html#Nt71" id="NtA71" class="pginternal"><sup>[71]</sup></a> in quod sperare jubebatur. Solus fletus erat dulcis mihi et successerat amico meo in deliciis animi mei.</p>
<p><a id="Cap4_5"/></p>
<div class="sidenotel">V. Cur fletus dulcis miseris.</div>
<p>10. Et nunc, Domine, jam illa transierunt, et tempore lenitum est vulnus meum. Possumne audire abs te qui veritas es, et admovere aurem cordis mei ori tuo, ut dicas mihi cur fletus dulcis sit miseris? An tu, quamvis ubique adsis, longe abjecisti a te miseriam nostram? Et tu in te manes; nos autem in experimentis volvimur. Et tamen nisi ad aures tuas ploraremus, nihil residui de spe nostra fieret. Unde igitur suavis fructus de amaritudine vitæ carpitur, gemere et flere, et suspirare et conqueri? An hoc ibi<a href="3062217976969951244_33849-h-17.htm.html#lv97" class="pginternal">*</a> dulce est, quod speramus exaudire te? Recte istud in precibus, quia desiderium perveniendi habent. Numquid in dolore amissæ rei et luctu quo tunc operiebar? Neque enim sperabam reviviscere illum, aut <!-- Page 51 --><a id="page51" class="x-ebookmaker-pageno" title="{51}"></a>hoc petebam lacrymis; sed tantum dolebam et flebam. Miser enim eram, et amiseram gaudium meum. An et fletus res amara est, et præ fastidio rerum quibus prius fruebamur, et tunc dum ab eis abhorremus, delectat?</p>
<p><a id="Cap4_6"/></p>
<div class="sidenotel">VI. Quantus ex amici morte dolor.</div>
<p>11. Quid autem ista loquor? Non enim tempus quærendi nunc est, sed confitendi tibi. Miser eram, et miser est omnis animus vinctus amicitia rerum mortalium; et dilaniatur cum eas amittit, et tunc sentit miseriam qua miser est et antequam amittat eas. Sic ego eram illo tempore, et flebam amarissime, et requiescebam in amaritudine. Ita miser eram, et habebam chariorem illo amico meo vitam ipsam miseram<a href="3062217976969951244_33849-h-24.htm.html#Nt72" id="NtA72" class="pginternal"><sup>[72]</sup></a>. Nam quamvis eam mutare vellem, nollem tamen amittere magis quam illum. Et nescio an vellem vel pro illo, sicut de Oreste et Pylade traditur, si non fingitur, qui vellent pro invicem vel simul mori, quia morte pejus eis erat non simul vivere. Sed in me nescio quis affectus nimis huic contrarius ortus erat; et tædium vivendi erat in me gravissimum, et moriendi metus. Credo quo magis illum amabam, eo magis mortem, quæ mihi eum abstulerat, tanquam atrocissimam inimicam, oderam et timebam; et eam repente consumpturam omnes homines putabam, quia illum potuit. Sic eram omnino, memini. Ecce cor meum, Deus meus: ecce intus vide quia memini, spes mea, qui me mundas a talium affectionum immunditia, dirigens <span class="sidenotel">Ps. 24, 15.</span><i>oculos meos ad te</i>, et <i>evellens de laqueo pedes meos</i>. Mirabar enim cæteros mortales vivere, quia ille, quem quasi non moriturum dilexeram, mortuus erat; et me magis, quia illi alter eram, vivere illo mortuo mirabar. Bene quidam dixit de amico suo: "Dimidium animæ meæ<a href="3062217976969951244_33849-h-24.htm.html#Nt73" id="NtA73" class="pginternal"><sup>[73]</sup></a>." Nam ego sensi animam meam et animam illius unam fuisse animam in duobus corporibus<a href="3062217976969951244_33849-h-24.htm.html#Nt74" id="NtA74" class="pginternal"><sup>[74]</sup></a>: et ideo mihi horrori erat vita, quia nolebam dimidius vivere; et ideo forte mori metuebam, ne totus ille moreretur quem multum amaveram<a href="3062217976969951244_33849-h-24.htm.html#Nt75" id="NtA75" class="pginternal"><sup>[75]</sup></a>.</p>
<p><!-- Page 52 --><a id="page52" class="x-ebookmaker-pageno" title="{52}"></a></p>
<p><a id="Cap4_7"/></p>
<div class="sidenotel">VII. Impatientia doloris mutat locum.</div>
<p>12. O dementiam nescientem diligere homines humaniter! o stultum hominem immoderate humana patientem, quod ego tunc eram! Itaque æstuabam, suspirabam, flebam, turbabar; nec requies erat, nec consilium. Portabam enim conscissam<a href="3062217976969951244_33849-h-17.htm.html#lv98" class="pginternal">*</a> et cruentam animam meam, impatientem a me portari; et ubi eam ponerem non inveniebam. Non in amœnis nemoribus, non in ludis atque cantibus, nec in suave olentibus locis, nec in conviviis apparatis, neque in voluptate cubilis et lecti, non denique in libris atque carminibus acquiescebat. Horrebant omnia, et ipsa lux; et quidquid non erat quod ille erat, improbum et odiosum erat, præter gemitum et lacrymas. Nam in eis solis aliquantula requies. Ubi autem inde auferebatur anima mea, onerabat me grandis sarcina miseriæ. Ad te<a href="3062217976969951244_33849-h-17.htm.html#lv99" class="pginternal">*</a>, Domine, levanda erat et curanda, sciebam; sed nec volebam, nec valebam, eo magis quia non mihi eras aliquid solidum et firmum, cum de te cogitabam. Non enim tu eras, sed vanum phantasma<a href="3062217976969951244_33849-h-24.htm.html#Nt76" id="NtA76" class="pginternal"><sup>[76]</sup></a>, et error meus erat Deus meus. Si conabar eam ibi ponere ut requiesceret, per inane labebatur, et iterum ruebat super me; et ego mihi remanseram infelix locus, ubi nec esse possem, nec inde recedere. Quo enim cor meum fugeret a corde meo? quo a me ipso fugerem? quo me non sequerer? Et tamen fugi de patria. Minus enim eum quærebant oculi mei, ubi videre non solebant; atque a Thagastensi oppido veni Carthaginem.</p>
<p><a id="Cap4_8"/></p>
<div class="sidenotel">VIII. Tempus et amicorum colloquia dolori medentur.</div>
<p>13. Non vacant tempora, nec otiose volvuntur; per sensus nostros faciunt in animo mira opera. Ecce veniebant et præteribant de die in diem, et veniendo et prætereundo inserebant mihi species alias et alias memorias, et paulatim resarciebant me pristinis generibus delectationum, quibus cedebat dolor meus ille; sed succedebant non quidem dolores alii, causæ tamen aliorum dolorum<a href="3062217976969951244_33849-h-24.htm.html#Nt77" id="NtA77" class="pginternal"><sup>[77]</sup></a>. Nam unde me facillime et in intima dolor ille penetraverat, nisi quia <span class="sidenotel">fors. Job 16, 14.</span><i>fuderam in arenam animam meam</i>, diligendo moriturum ac si non moriturum? Maxime quippe me reparabant atque recreabant aliorum amicorum solatia, cum quibus amabam quod pro te amabam: et hoc erat ingens fabula et longum mendacium, cujus adulterina confricatione corrumpebatur mens nostra pruriens in auribus. Sed illa mihi fabula non moriebatur, si quis amicorum meorum moreretur. Alia erant quæ in eis <!--
  Page 53 --><a id="page53" class="x-ebookmaker-pageno" title="{53}"></a>amplius capiebant animum: colloqui et corridere, et vicissim benevole obsequi; simul legere libros dulciloquos, simul nugari, et simul honestari; dissentire interdum sine odio, tanquam ipse homo secum, atque ipsa rarissima dissensione condire consensiones plurimas; docere aliquid invicem, aut discere ab invicem; desiderare absentes cum molestia, suscipere venientes cum lætitia: his atque hujusmodi signis a corde amantium et redamantium procedentibus per os, per linguam, per oculos, et mille motus gratissimos, quasi fomitibus conflare animos, et ex pluribus unum facere.</p>
<p><a id="Cap4_9"/></p>
<div class="sidenotel">IX. De humana amicitia. Beatus qui amat in Deo.</div>
<p>14. Hoc est quod diligitur in amicis; et sic diligitur, ut rea sibi sit humana conscientia, si non amaverit redamantem, aut si amantem non redamaverit, nihil quærens ex ejus corpore præter indicia benevolentiæ. Hinc ille luctus, si quis moriatur; et tenebræ dolorum, et versa dulcedine in amaritudinem cor madidum, et ex amissa vita morientium mors viventium. Beatus qui amat te, et amicum in te, et inimicum propter te. Solus enim nullum charum amittit, cui omnes in illo chari sunt, qui non amittitur. Et quis est iste, nisi Deus noster, Deus qui <span class="sidenotel">Gen. 2, 24.</span><i>fecit cœlum et terram</i>, et <span class="sidenotel">Jer. 23, 24.</span><i>implet ea</i><a href="3062217976969951244_33849-h-24.htm.html#Nt78" id="NtA78" class="pginternal"><sup>[78]</sup></a>, quia implendo ea fecit ea? Te nemo amittit, nisi qui dimittit: et qui dimittit, quo it, aut quo fugit, nisi a te placido ad te iratum? Nam ubi non invenit legem tuam in pœna sua? Et <span class="sidenotel">Ps. 118, 142.</span><i>lex tua veritas</i>, et <span class="sidenotel">Joh. 14, 6.</span><i>veritas tu</i>.</p>
<p><a id="Cap4_10"/></p>
<div class="sidenotel">X. Labiles creaturæ, nec in eis potest anima requiescere.</div>
<p>15. <span class="sidenotel">Ps. 79, 20.</span><i>Deus virtutum, converte nos, et ostende faciem tuam et salvi erimus.</i> Nam quoquoversum se verterit anima hominis, ad dolores<a href="3062217976969951244_33849-h-24.htm.html#Nt79" id="NtA79" class="pginternal"><sup>[79]</sup></a> figitur alibi præterquam in te, tametsi figitur in pulchris extra te et extra se. Quæ tamen nulla essent nisi essent abs te, quæ oriuntur et occidunt, et oriendo quasi esse incipiunt, et crescunt ut perficiantur, et perfecta senescunt et intereunt: et non<a href="3062217976969951244_33849-h-17.htm.html#lv100" class="pginternal">*</a> omnia senescunt, et omnia intereunt. Ergo cum oriuntur et tendunt esse, quo magis celeriter crescunt ut sint, eo magis festinant ut non sint: sic est modus eorum. Tantum dedisti eis, quia partes sunt rerum, quæ non sunt omnes simul; sed decedendo ac succedendo agunt omnes universum, cujus partes sunt. Ecce sic peragitur et sermo noster per signa sonantia. Non enim erit totus sermo, si unum verbum non decedat cum sonuerit partes suas, ut succedat aliud. Laudet te ex illis anima mea, Deus creator omnium; sed non <!-- Page 54 --><a id="page54" class="x-ebookmaker-pageno" title="{54}"></a>in eis infigatur glutine amoris per sensus corporis. Eunt enim quo ibant, ut non sint<a href="3062217976969951244_33849-h-17.htm.html#lv101" class="pginternal">*</a>, et conscindunt eam desideriis pestilentiosis; quoniam ipsa esse vult, et requiescere amat in eis quæ amat<a href="3062217976969951244_33849-h-24.htm.html#Nt80" id="NtA80" class="pginternal"><sup>[80]</sup></a>. In illis autem non est ubi: quia non stant, fugiunt; et quis ea sequitur sensu carnis? aut quis ea comprehendit, vel cum præsto sunt? Tardus est enim sensus carnis, quoniam sensus carnis est, et ipse est modus ejus. Sufficit ad aliud ad quod factus est: ad illud autem non sufficit, ut teneat transcurrentia ab initio debito usque ad finem debitum. In verbo enim tuo per quod creantur, ibi audiunt: Hinc, et hucusque.</p>
<p><a id="Cap4_11"/></p>
<div class="sidenotel">XI. Omnia creata sunt instabilia. Solus Deus stabilis.</div>
<p>16. Noli esse vana, anima mea, et obsurdescere in aure cordis, tumultu vanitatis tuæ. Audi et tu: Verbum ipsum clamat ut redeas; et ibi est locus quietis imperturbabilis, ubi non deseritur amor, si ipse non deserat. Ecce illa discedunt, ut alia succedant, et omnibus suis partibus constet infima universitas. Numquid ego aliquo discedo? ait Verbum Dei. Ibi fige mansionem tuam; ibi commenda quidquid inde habes, anima mea, saltem fatigata fallaciis. Veritati commenda quidquid tibi est a veritate, et non perdes aliquid; et reflorescent putria tua, et <span class="sidenotel">Ps. 102, 3.</span><i>sanabuntur omnes languores tui</i>, et fluxa tua reformabuntur, et renovabuntur, et constringentur ad te: et non te deponent quo descendunt; sed stabunt tecum, et permanebunt ad semper stantem ac <span class="sidenotel">1 Pet. 1, 23.</span><i>permanentem Deum</i>.</p>
<p>17. Utquid perversa sequeris carnem tuam? Ipsa te sequatur conversa. Quidquid per illam sentis, in parte est; et ignoras totum cujus hæ partes sunt; et delectant te tamen. Sed si ad totum comprehendendum esset idoneus sensus carnis tuæ, ac non et ipse in parte universi accepisset pro pœna tua justum modum, velles ut transiret quidquid existit in præsentia, ut magis tibi omnia<a href="3062217976969951244_33849-h-24.htm.html#Nt81" id="NtA81" class="pginternal"><sup>[81]</sup></a> placerent. Nam et quod loquimur, per eumdem sensum carnis audis; et non vis utique stare syllabas, sed transvolare, ut aliæ veniant, et totum audias<a href="3062217976969951244_33849-h-24.htm.html#Nt82" id="NtA82" class="pginternal"><sup>[82]</sup></a>. Ita, semper omnia quibus unum aliquid constat, et non simul sunt omnia ea quibus constat; plus delectant omnia quam singula, si possint sentiri omnia. Sed longe <!-- Page 55 --><a id="page55" class="x-ebookmaker-pageno" title="{55}"></a>his melior qui fecit omnia, et ipse est Deus noster; et non discedit, quia nec succeditur ei.</p>
<p><a id="Cap4_12"/></p>
<div class="sidenotel">XII. Amor non improbatur, modo in his quæ placent, amemus Deum.</div>
<p><a id="Sec4_18"/>18. Si placent corpora, Deum ex illis lauda, et in artificem eorum retorque amorem<a href="3062217976969951244_33849-h-24.htm.html#Nt83" id="NtA83" class="pginternal"><sup>[83]</sup></a>; ne in his quæ tibi placent, tu displiceas. Si placent animæ, in Deo amentur: quia et ipsæ mutabiles sunt, et in illo fixæ stabiliuntur; alioquin irent et perirent. In illo ergo amentur; et rape ad eum tecum quas potes, et dic eis: "Hunc amemus, hunc amemus; ipse fecit hæc, et non est longe. Non enim fecit atque abiit, sed ex illo in illo sunt<a href="3062217976969951244_33849-h-24.htm.html#Nt84" id="NtA84" class="pginternal"><sup>[84]</sup></a>. Ecce ubi est<a href="3062217976969951244_33849-h-17.htm.html#lv102" class="pginternal">*</a>, ubi sapit veritas. Intimus cordi est; sed cor erravit ab eo. <span class="sidenotel">Is. 46, 8.</span><i>Redite, prævaricatores, ad cor</i><a href="3062217976969951244_33849-h-24.htm.html#Nt85" id="NtA85" class="pginternal"><sup>[85]</sup></a>, et inhærete illi qui fecit vos. State cum eo, et stabitis: requiescite in eo, et quieti eritis. Quo itis in aspera? quo itis? Bonum quod amatis, ab illo<a href="3062217976969951244_33849-h-24.htm.html#Nt86" id="NtA86" class="pginternal"><sup>[86]</sup></a> est: sed quantum est ad illum, bonum est et suave; sed amarum erit juste, quia injuste amatur deserto illo, quidquid ab illo est<a href="3062217976969951244_33849-h-24.htm.html#Nt87" id="NtA87" class="pginternal"><sup>[87]</sup></a>. Quo vobis adhuc et adhuc ambulare vias difficiles et laboriosas? Non est requies ubi quæritis eam. Quærite quod quæritis: sed ibi non est ubi quæritis. Beatam vitam quæritis in regione mortis; non est illic. Quomodo enim beata vita, ubi nec vita?"</p>
<p>19. "Et descendit huc ipsa Vita nostra, et tulit mortem nostram, et occidit eam de abundantia vitæ suæ: et tonuit clamans, ut redeamus hinc ad eum in illud secretum unde <!-- Page 56 --><a id="page56" class="x-ebookmaker-pageno" title="{56}"></a>processit ad nos, in ipsum primum virginalem uterum, ubi ei nupsit humana creatura, caro mortalis, ne esset semper mortalis; et <span class="sidenotel">Ps. 18, 6.</span><i>inde velut sponsus procedens de thalamo suo, exsultavit ut gigas ad currendam viam</i>. Non enim tardavit, sed cucurrit; clamans dictis, factis, morte, vita, descensu, ascensu; clamans ut redeamus ad eum. Et discessit ab oculis, ut redeamus ad cor, et inveniamus eum. Abscessit enim, et ecce hic est. Noluit nobiscum diu esse, et non reliquit nos. Illuc enim abscessit, unde nunquam recessit, quia <span class="sidenotel">Joh. 1, 10.</span><i>mundus per eum factus est</i>; et <i>in hoc mundo erat</i>, et <span class="sidenotel">1 Tim. 1, 15.</span><i>venit in hunc mundum peccatores salvos facere</i>; cui confitetur anima mea, <span class="sidenotel">Ps. 40, 5.</span><i>et sanat eam<a href="3062217976969951244_33849-h-17.htm.html#lv103" class="pginternal">*</a>, quia peccavit illi</i>. <span class="sidenotel">Ps. 4, 3.</span><i>Filii hominum usquequo graves corde?</i> Numquid et post descensum<a href="3062217976969951244_33849-h-17.htm.html#lv104" class="pginternal">*</a> vitæ non vultis ascendere et vivere? Sed quo ascenditis<a href="3062217976969951244_33849-h-24.htm.html#Nt88" id="NtA88" class="pginternal"><sup>[88]</sup></a>, quando <i>in alto estis</i>, et <span class="sidenotel">Ps. 72, 9.</span><i>posuistis in cœlum os vestrum</i>? Descendite, ut ascendatis<a href="3062217976969951244_33849-h-24.htm.html#Nt89" id="NtA89" class="pginternal"><sup>[89]</sup></a>, et ascendatis ad Deum. Cecidistis enim, ascendendo contra eum. Dic eis ista, ut plorent <span class="sidenotel">Ps. 83, 7.</span><i>in convalle plorationis</i>, et sic eos rape tecum ad Deum; quia de Spiritu ejus hæc dicis eis, si dicis ardens igne charitatis.</p>
<p><a id="Cap4_13"/></p>
<div class="sidenotel">XIII. Amor unde proveniat.</div>
<p>20. Hæc tunc non noveram, et amabam pulchra inferiora, et ibam in profundum, et dicebam amicis meis: Num amamus aliquid, nisi pulchrum? Quid est ergo pulchrum? et quid est pulchritudo? Quid est quod nos allicit et conciliat rebus quas amamus? Nisi enim esset in eis decus et species, nullo modo nos ad se moverent. Et animadvertebam et videbam in ipsis corporibus aliud esse quasi totum, et ideo pulchrum; aliud autem quod ideo deceret, quoniam apte accommodaretur alicui, sicut pars corporis ad universum suum, aut calceamentum ad pedem, et similia. Et ista consideratio scaturivit in animo meo ex intimo corde meo; et scripsi <!-- Page 57 --><a id="page57" class="x-ebookmaker-pageno" title="{57}"></a>libros de Pulchro et Apto; puto, duos aut tres. Tu scis, Deus: nam excidit mihi. Non enim habemus eos; sed aberraverunt a nobis, nescio quomodo.</p>
<p><a id="Cap4_14"/></p>
<div class="sidenotel">XIV. Libri de Apto et Pulchro Hierio nuncupati. Unde hunc amaverat.</div>
<p>21. Quid est autem quod me movit, Domine Deus meus, ut ad Hierium<a href="3062217976969951244_33849-h-17.htm.html#lv105" class="pginternal">*</a> Romanæ urbis oratorem scriberem illos libros, quem non noveram facie, sed amaveram hominem ex doctrinæ fama quæ illi clara erat, et quædam verba ejus audieram, et placuerant mihi? Sed magis quia placebat aliis, et efferebant eum laudibus, stupentes quod ex homine syro, docto prius Græcæ facundiæ, postea in Latina etiam dictor<a href="3062217976969951244_33849-h-17.htm.html#lv106" class="pginternal">*</a> mirabilis exstitisset, et esset scientissimus rerum ad studium sapientiæ pertinentium, mihi placebat. Laudatur homo, et amatur absens. Utrumnam ab ore laudantis intrat in cor audientis amor ille? Absit: sed ex amante alio accenditur alius. Hinc enim amatur qui laudatur, dum non fallaci corde laudatoris prædicari creditur; id est, cum amans eum laudat.</p>
<p>22. Sic enim tunc amabam homines ex hominum judicio; non enim ex tuo, Deus meus, in quo nemo fallitur. Sed tamen, cur non sicut auriga nobilis, sicut venator studiis popularibus diffamatus; sed longe aliter et graviter, et ita quemadmodum et me laudari vellem? Non autem vellem ita laudari et amari me, ut histriones; quanquam eos et ipse laudarem et amarem: sed eligens latere, quam ita notus esse; et vel haberi odio, quam sic amari. Ubi distribuuntur ista pondera variorum et diversorum amorum in anima una? Quid est quod amo in alio, quod rursus, nisi odissem, non a me detestarer et repellerem, cum sit uterque nostrum homo? Non enim, sicut equus bonus amatur ab eo qui nollet hoc esse, etiam si posset; hoc et de histrione dicendum est, qui naturæ nostræ socius est. Ergone amo in homine quod odi esse, cum sim homo? Grande profundum est ipse homo, <span class="sidenotel">Mat. 10, 30.</span><i>cujus</i> etiam <i>capillos</i> tu, Domine, <i>numeratos</i> habes, et non minuuntur in te: et tamen capilli ejus magis numerabiles sunt, quam affectus ejus, et motus cordis ejus.</p>
<p>23. At ille rhetor ex eo erat genere, quem sic amabam, ut vellem me esse talem; et errabam typho, et <span class="sidenotel">Eph. 4, 14.</span><i>circumferebar omni vento</i>, et nimis occulte gubernabar abs te. Et unde scio, et unde certus confiteor tibi quod illum in amore laudantium magis amaveram, quam in rebus ipsis de quibus laudabatur? Quia si non laudatum vituperarent eum iidem <!-- Page 58 --><a id="page58" class="x-ebookmaker-pageno" title="{58}"></a>ipsi, et vituperando atque spernendo ea ipsa narrarent, non accenderer in eum et non excitarer. Et certe res non aliæ forent, nec homo ipse alius; sed tantummodo alius affectus narrantium. Ecce ubi jacet anima infirma, nondum hærens soliditati veritatis. Sicut auræ linguarum flaverint a pectoribus opinantium; ita fertur et vertitur, torquetur ac retorquetur, et obnubilatur ei lumen, et non cernitur veritas. Et ecce est ante nos. Et magnum quiddam mihi erat, si sermo meus et studia mea illi viro innotescerent. Quæ si probaret, flagrarem magis; si autem improbaret, sauciaretur cor vanum et inane soliditatis tuæ. Et tamen pulchrum illud atque aptum, unde ad eum scripseram, libenter animo versabam, ob os contemplationis meæ<a href="3062217976969951244_33849-h-17.htm.html#lv107" class="pginternal">*</a>, et nullo collaudatore mirabar.</p>
<p><a id="Cap4_15"/></p>
<div class="sidenotel">XV. Quod corporalibus imaginibus contenebratus, non potuit capere spiritualia.</div>
<p>24. Sed tantæ rei cardinem in arte tua nondum videbam, Omnipotens, <span class="sidenotel">Ps. 135, 4.</span><i>qui facis mirabilia solus</i>: et ibat animus meus per formas corporeas; et "pulchrum," quod per seipsum, "aptum" autem, quod ad aliquid accommodatum, deceret, definiebam et distinguebam, et exemplis corporeis astruebam. Et converti me ad animi naturam; et non me sinebat falsa opinio quam de spiritualibus habebam, verum cernere. Et irruebat in oculos ipsa vis veri, et avertebam palpitantem mentem ab incorporea re ad lineamenta, et colores, et tumentes magnitudines. Et quia non poteram ea videre in animo, putabam me non posse videre animum meum. Et cum in virtute pacem amarem, in vitiositate autem odissem discordiam; in illa unitatem, in ista quamdam divisionem notabam. Inque illa unitate mens rationalis<a href="3062217976969951244_33849-h-24.htm.html#Nt90" id="NtA90" class="pginternal"><sup>[90]</sup></a> et natura veritatis ac summi boni mihi esse videbatur: in ista vero divisione irrationabilis vitæ<a href="3062217976969951244_33849-h-17.htm.html#lv108" class="pginternal">*</a> nescio quam substantiam et naturam summi mali, quæ non solum esset substantia, sed omnino vita esset, et tamen abs te non esset, Deus meus, ex quo sunt omnia, miser opinabar. Et tamen illam monadem appellabam, tanquam sine ullo sexu<a href="3062217976969951244_33849-h-24.htm.html#Nt91" id="NtA91" class="pginternal"><sup>[91]</sup></a> mentem<a href="3062217976969951244_33849-h-17.htm.html#lv109" class="pginternal">*</a>; hanc vero dyadem, iram in facinoribus, libidinem in flagitiis, nesciens quid loquerer. Non enim noveram neque didiceram, nec ullam substantiam malum esse,</p>
<p><!-- Page 59 --><a id="page59" class="x-ebookmaker-pageno" title="{59}"></a></p>
<p>nec ipsam mentem nostram summum atque incommutabile bonum.</p>
<p>25. Sicut enim facinora sunt, si vitiosus est ille animi motus, in quo est impetus, et se jactat insolenter ac turbide; et flagitia, si est immoderata illa animæ affectio, qua carnales hauriuntur voluptates: ita errores et falsæ opiniones vitam contaminant, si rationalis mens ipsa vitiosa est; qualis in me tunc erat, nesciente alio lumine illam illustrandam esse ut sit particeps veritatis, quia non est ipsa natura veritatis. Quoniam <span class="sidenotel">Ps. 17, 29.</span><i>tu illuminabis lucernam meam, Domine; Deus meus, illuminabis tenebras meas: et de plenitudine tua nos omnes accepimus. <span class="sidenotel">Joh. 1, 16. 9.</span>Es enim tu lumen verum quod illuminat omnem hominem venientem in hunc mundum; <span class="sidenotel">Jac. 1, 17.</span>quia in te non est transmutatio, nec momenti obumbratio.</i></p>
<p><a id="Sec4_26"/>26. Sed ego conabar ad te, et repellebar abs te, ut saperem mortem, quoniam <span class="sidenotel">1 Pet. 5, 5. Jac. 4, 6.</span><i>superbis resistis</i>. Quid autem superbius, quam ut assererem mira dementia me id esse naturaliter quod tu es<a href="3062217976969951244_33849-h-24.htm.html#Nt92" id="NtA92" class="pginternal"><sup>[92]</sup></a>? Cum enim ego essem mutabilis, et eo mihi manifestum esset, quod ideo utique sapiens esse cupiebam, ut ex deteriore melior fierem; malebam tamen etiam te opinari mutabilem, quam me non hoc esse quod tu es. Itaque repellebar, et resistebas ventosæ cervici meæ: et imaginabar formas corporeas, et caro carnem<a href="3062217976969951244_33849-h-24.htm.html#Nt93" id="NtA93" class="pginternal"><sup>[93]</sup></a> accusabam, et <span class="sidenotel">Ps. 77, 39.</span><i>spiritus ambulans <!-- Page 60
  --><a id="page60" class="x-ebookmaker-pageno" title="{60}"></a>nondum revertebar</i> ad te; et ambulando ambulabam in ea quæ non sunt, neque in te, neque in me, neque in corpore; neque mihi creabantur a veritate tua, sed a mea vanitate fingebantur ex corpore: et dicebam parvulis fidelibus tuis, civibus meis, a quibus nesciens exsulabam, dicebam illis garrulus et ineptus, Cur ergo errat anima quam fecit Deus? Et mihi nolebam dici, Cur ergo errat Deus? Et contendebam magis incommutabilem tuam substantiam coactam errare, quam meam mutabilem sponte deviasse, et pœna errare confitebar<a href="3062217976969951244_33849-h-17.htm.html#lv110" class="pginternal">*</a>.<a href="3062217976969951244_33849-h-24.htm.html#Nt94" id="NtA94" class="pginternal"><sup>[94]</sup></a></p>
<p>27. Et eram ætate annorum fortasse viginti sex aut septem, cum illa volumina scripsi, volvens apud me corporalia figmenta, obstrepentia cordis mei auribus; quas intendebam, dulcis veritas, in interiorem melodiam tuam, cogitans de "pulchro et apto," et <span class="sidenotel">Joh. 3, 29.</span><i>stare</i> cupiens <i>et audire</i> te, et <i>gaudio gaudere propter vocem sponsi</i>, et non poteram: quia vocibus erroris mei rapiebar foras, et pondere superbiæ meæ in ima decidebam. Non enim <span class="sidenotel">Ps. 50, 10.</span><i>dabas auditui meo gaudium et lætitiam</i>, aut <i>exsultabant ossa mea</i>, quæ <i>humiliata</i> non erant.</p>
<p><a id="Cap4_16"/></p>
</div></blockquote>
</body></html>
