<?xml version='1.0' encoding='utf-8'?>
<!DOCTYPE html PUBLIC '-//W3C//DTD XHTML 1.1//EN' 'http://www.w3.org/TR/xhtml11/DTD/xhtml11.dtd'>
<html xmlns="http://www.w3.org/1999/xhtml" xml:lang="en">
<head>
<meta name="generator" content="HTML Tidy for HTML5 for Linux version 5.6.0"/>
<meta http-equiv="Content-Type" content="application/xhtml+xml; charset=utf-8"/>
<title>Confessiones.</title>




<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta name="generator" content="Ebookmaker 0.11.30 by Project Gutenberg"/>
</head>
<body class="x-ebookmaker"><blockquote class="forsidenotel"><div id="pgepubid00008"><div class="sidenotel">XIII. Memoria meminisse nos meminimus.</div>
<p>20. Hæc omnia memoria teneo, et quomodo ea didicerim memoria teneo. Multa etiam quæ adversus hæc falsissime disputantur audivi, et memoria teneo: quæ tametsi falsa sunt, tamen ea meminisse me non est falsum; et discrevisse me inter illa vera et hæc falsa quæ contradicuntur, et hoc memini; aliterque nunc video discernere me ista, aliter autem memini sæpe me discrevisse cum ea sæpe cogitarem. Ergo et intellexisse me sæpius ista memini; et quod nunc discerno et intelligo, recondo in memoria, ut postea me nunc intellexisse meminerim. Ergo et meminisse me memini; sicut postea quod hæc reminisci nunc potui si recordabor, utique per vim memoriæ recordabor.</p>
<p><a id="Cap10_14"/></p>
<div class="sidenotel">XIV. Quomodo memoria continet affectus animi. Læta non læti quomodo recordamur.</div>
<p>21. Affectiones quoque animi mei eadem memoria continet: non illo modo quo eas habet ipse animus cum patitur eas; sed alio multum diverso, sicut sese habet vis memoriæ. Nam et lætatum me fuisse reminiscor non lætus, et tristitiam meam præteritam recordor non tristis, et me aliquando timuisse recolo sine timore, et pristinæ cupiditatis sine cupiditate sum memor; aliquando et e contrario tristitiam meam transactam lætus reminiscor, et tristis lætitiam. Quod mirandum non est de corpore: aliud enim animus, aliud corpus. Itaque si præteritum dolorem corporis gaudens memini, non ita mirum est. Hic vero cum animus sit etiam ipsa memoria: nam et cum mandamus aliquid ut memoriter habeatur, dicimus, "Vide ut illud in animo habeas;" et cum obliviscimur, dicimus, "Non <!-- Page 178 --><a id="page178" class="x-ebookmaker-pageno" title="{178}"></a>fuit in animo;" et, "Elapsum est animo;" ipsam memoriam vocantes animum: cum ergo ita sit, quid est hoc quod cum tristitiam meam præteritam lætus memini, animus habet lætitiam, et memoria tristitiam; lætusque est animus ex eo quod inest ei lætitia, memoria vero ex eo quod inest ei tristitia, tristis non est? Num forte non pertinet ad animum? Quis hoc dixerit? Nimirum ergo memoria quasi venter est animi, lætitia vero atque tristitia quasi cibus dulcis et amarus: cum memoriæ commendantur quasi trajecta in ventrem recondi illic possunt, sapere non possunt. Ridiculum est hæc illis similia putare, nec tamen sunt omnimodo dissimilia.</p>
<p>22. Sed ecce de memoria profero, cum dico quatuor esse perturbationes animi; cupiditatem, lætitiam, metum, tristitiam: et quidquid de his disputare potuero, dividendo singula per species sui cujusque generis et definiendo; ibi invenio quid dicam, atque inde profero: nec tamen ulla earum perturbatione perturbor, cum eas reminiscendo commemoro; et antequam recolerentur a me et retractarentur, ibi erant; propterea inde per recordationem potuere depromi. Forte ergo, sicut de ventre cibus ruminando, sic ista de memoria recordando proferuntur. Cur igitur in ore cogitationis non sentitur a disputante, hoc est a reminiscente, lætitiæ dulcedo vel amaritudo mœstitiæ? An in hoc dissimile est, quod non undique simile est? Quis enim talia volens loqueretur, si quoties tristitiam metumve nominamus, toties mœrere vel timere cogeremur? Et tamen non ea loqueremur, nisi in memoria nostra non tantum sonos nominum secundum imagines impressas <span class="correction" title="Original reads 'e sensibus', corrected by errata.">a sensibus</span> corporis<a href="3062217976969951244_33849-h-18.htm.html#lv334" class="pginternal">*</a>; sed etiam rerum ipsarum notiones inveniremus, quas nulla janua carnis accepimus, sed eas ipse animus per experientiam passionum suarum sentiens memoriæ commendavit, aut ipsa sibi hæc etiam non commendata retinuit.</p>
<p><a id="Cap10_15"/></p>
<div class="sidenotel">XV. Etiam quæ absunt meminimus.</div>
<p>23. Sed utrum per imagines, an non, quis facile dixerit? Nomino quippe lapidem, nomino solem, cum res ipsæ non adsunt sensibus meis; in memoria sane mea præsto sunt imagines earum. Nomino dolorem corporis, nec mihi adest dum nihil dolet; nisi tamen adesset imago ejus in memoria mea, nescirem quid dicerem, nec eum in disputando a voluptate discernerem. Nomino salutem corporis cum salvus sum corpore: adest mihi quidem res ipsa; verumtamen nisi et imago ejus inesset in memoria mea, nullo modo recordarer quid <!-- Page 179 --><a id="page179" class="x-ebookmaker-pageno" title="{179}"></a>hujus nominis significaret sonus. Nec ægrotantes agnoscerent salute nominata quid esset dictum; nisi eadem imago vi memoriæ teneretur, quamvis ipsa res abesset a corpore. Nomino numeros quibus numeramus, en adsunt in memoria mea non imagines eorum, sed ipsi. Nomino imaginem solis, et hæc adest in memoria mea: neque enim imaginem imaginis ejus, sed ipsam recolo; ipsa mihi reminiscenti præsto est. Nomino memoriam, et agnosco quod nomino. Et ubi agnosco, nisi in ipsa memoria? Num et ipsa per imaginem suam sibi adest, ac non per seipsam?</p>
<p><a id="Cap10_16"/></p>
<div class="sidenotel">XVI. Et oblivionis memoria est.</div>
<p>24. Quid, cum oblivionem nomino, atque itidem agnosco quod nomino? unde agnoscerem nisi meminissem? Non eumdem sonum nominis dico, sed rem quam significat; quam si oblitus essem; quid ille valeret sonus, agnoscere utique non valerem. Ergo cum memoriam memini, per seipsam sibi præsto est ipsa memoria: cum vero memini oblivionem, et memoria præsto est et oblivio; memoria qua meminerim, oblivio quam meminerim. Sed quid est oblivio, nisi privatio memoriæ? Quomodo ergo adest ut eam meminerim, quando cum adest meminisse non possum? At si quod meminimus memoria retinemus; oblivionem autem nisi meminissemus, nequaquam possemus audito isto nomine, rem quæ illo significatur agnoscere; memoria retinetur oblivio. Adest ergo ne obliviscamur, quæ cum adest obliviscimur. An ex hoc intelligitur non per seipsam inesse memoriæ cum eam meminimus, sed per imaginem suam? quia si per seipsam præsto esset oblivio, non ut meminissemus, sed ut oblivisceremur efficeret. Et hoc quis tandem indagabit? quis comprehendet quomodo sit?</p>
<p>25. <span class="sidenotel">Gen. 3, 7.</span>Ego certe, Domine, laboro hic, et laboro in meipso: factus sum mihi terra difficultatis, et sudoris nimii. Neque enim nunc scrutamur plagas cœli, aut siderum intervalla dimetimur<a href="3062217976969951244_33849-h-18.htm.html#lv335" class="pginternal">*</a>, vel terræ libramenta quærimus: ego sum qui memini, ego animus. Non ita mirum, si a me longe est quidquid ego non sum. Quid autem propinquius meipso mihi? Et ecce memoriæ meæ vis non comprehenditur a me, cum ipsum me non dicam præter illam. Quid enim dicturus sum quando mihi certum est meminisse me oblivionem? An dicturus sum non esse in memoria mea quod memini? an dicturus sum ad hoc inesse oblivionem in memoria mea, ut <!-- Page 180
  --><a id="page180" class="x-ebookmaker-pageno" title="{180}"></a>non obliviscar? Utrumque absurdissimum est. Quid illud tertium? quo pacto dicam imaginem oblivionis teneri memoria mea, non ipsam oblivionem, cum eam memini? Quo pacto et hoc dicam, quandoquidem cum imprimitur rei cujusque imago in memoria, prius necesse est ut adsit res ipsa unde illa imago possit imprimi? Sic enim Carthaginis memini, sic omnium locorum quibus interfui, sic facies hominum quas vidi, et cæterorum sensuum nuntiata, sic ipsius corporis salutem sive dolorem. Cum præsto essent ista, cepit ab eis imagines memoria quas intuerer præsentes, et retractarem animo cum illa et absentia reminiscerer. Si ergo per imaginem suam non per seipsam in memoria tenetur oblivio, ipsa utique aderat ut ejus imago caperetur. Cum autem adesset, quomodo imaginem suam in memoria conscribebat, quando id etiam quod jam notatum invenit, præsentia sua delet oblivio? Et tamen quocumque modo, licet sit modus iste incomprehensibilis et inexplicabilis, etiam ipsam oblivionem meminisse me certus sum, qua id quod meminerimus obruitur.</p>
<p><a id="Cap10_17"/></p>
<div class="sidenotel">XVII. Magna memoriæ vis, sed ultra progrediendum ut attingatur Deus.</div>
<p>26. Magna vis est memoriæ, nescio quid horrendum, Deus meus, profunda et infinita multiplicitas; et hoc animus est, et hoc ego ipse sum. Quid ergo sum, Deus meus? quæ natura sum? Varia, multimoda vita, et immensa vehementer. Ecce in memoriæ meæ campis et antris et cavernis innumerabilibus, atque innumerabiliter plenis innumerabilium rerum generibus, sive per imagines, sicut omnium corporum; sive per præsentiam, sicut artium; sive per nescio quas notiones vel notationes, sicut affectionum animi, quas et cum animus non patitur, memoria tenet, cum in animo sit quidquid est in memoria: per hæc omnia discurro et volito; hac illac penetro etiam quantum possum, et finis nusquam; tanta vis est memoriæ tanta vitæ vis est in homine vivente mortaliter! Quid igitur agam, tu vera mea vita Deus meus? Transibo et hanc vim meam quæ memoria vocatur, transibo eam ut pertendam ad te, dulce lumen. Quid dicis mihi? Ecce ego ascendens per animum meum ad te qui desuper mihi manes. Transibo et istam vim meam, quæ memoria vocatur, volens te attingere unde attingi potes, et inhærere tibi unde inhæreri<a href="3062217976969951244_33849-h-18.htm.html#lv336" class="pginternal">*</a> tibi potest. Habent enim memoriam et pecora et aves; alioquin non cubilia nidosve repeterent, non alia multa quibus assuescunt, neque enim et assuescere valerent ullis rebus nisi per <!-- Page 181 --><a id="page181" class="x-ebookmaker-pageno" title="{181}"></a>memoriam. Transibo ergo et memoriam, ut attingam eum qui separavit me a quadrupedibus, et volatilibus cœli sapientiorem me fecit. Transibo et memoriam; et ubi te inveniam, vere bona et secura suavitas? et ubi te inveniam? Si præter memoriam meam te invenio, immemor tui sum. Et quomodo jam inveniam te, si memor non sum tui?</p>
<p><a id="Cap10_18"/></p>
<div class="sidenotel">XVIII. Non inveniretur ea res quæ excidit, nisi memoria teneretur.</div>
<p>27. <span class="sidenotel">Luc. 15, 8.</span>Perdiderat enim mulier drachmam, et quæsivit eam cum lucerna, et nisi memor ejus esset, non inveniret eam. Cum enim esset inventa, unde sciret utrum ipsa esset, si memor ejus non esset? Multa me memini perdita quæsisse atque invenisse. Inde istud scio, quia cum quærerem aliquid eorum, et diceretur mihi, Num forte hoc est, num forte illud? tamdiu dicebam, Non est, donec id offerretur quod quærebam. Cujus nisi memor essem, quidquid illud esset, etiam si mihi offerretur non invenirem, quia non agnoscerem. Et semper ita fit, cum aliquid perditum quærimus et invenimus. Verumtamen si forte aliquid ab oculis perit, non a memoria, veluti corpus quodlibet visibile, tenetur intus imago ejus, et quæritur donec reddatur aspectui<a href="3062217976969951244_33849-h-18.htm.html#lv337" class="pginternal">*</a>. Quod cum inventum fuerit, ex imagine quæ intus est recognoscitur. Nec invenisse nos dicimus quod perierat, si non agnoscimus; nec agnoscere possumus, si non meminimus: sed hoc perierat quidem oculis, memoria tenebatur.</p>
<p><a id="Cap10_19"/></p>
<div class="sidenotel">XIX. Quid sit reminisci.</div>
<p>28. Quid cum ipsa memoria perdit aliquid, sicut fit cum obliviscimur, et quærimus ut recordemur? Ubi tandem quærimus, nisi in ipsa memoria? Et ibi si aliud pro alio forte offeratur, respuimus, donec illud occurrat quod quærimus: et cum occurrerit, dicimus, Hoc est; quod non diceremus nisi agnosceremus, nec agnosceremus nisi meminissemus. Certe ergo obliti fueramus. An<a href="3062217976969951244_33849-h-18.htm.html#lv338" class="pginternal">*</a> non totum exciderat, sed ex parte qua tenebatur pars alia quærebatur; quia sentiebat se memoria non simul volvere quod simul solebat, et quasi detruncata consuetudine claudicans, reddi quod deerat flagitabat? Tanquam si homo notus sive conspiciatur oculis, sive cogitetur, et nomen ejus obliti requiramus, quidquid aliud occurrerit non connectitur: quia non cum illo cogitari consuevit, ideoque respuitur donec illud adsit, ubi simul assuefacta notitia non inæqualiter acquiescat. Et unde adest, nisi ex ipsa memoria? Nam et cum ab alio commoniti recognoscimus, inde adest. Non enim quasi novum credimus, sed recordantes <!-- Page 182 --><a id="page182" class="x-ebookmaker-pageno" title="{182}"></a>approbamus hoc esse quod dictum est. Si autem penitus aboleatur ex animo, nec admoniti reminiscimur. Neque enim omnimodo adhuc obliti sumus, quod vel oblitos nos esse meminimus. Hoc ergo nec amissum quærere poterimus, quod omnino obliti fuerimus.</p>
<p><a id="Cap10_20"/></p>
<div class="sidenotel">XX. Ut beatudinem omnes appetant, oportet eam noverint.</div>
<p>29. Quomodo ergo te quæro, Domine? Cum enim te Deum meum quæro, vitam beatam quæro. Quæram te ut vivat anima mea. Vivit enim corpus meum de anima mea, et vivit<a href="3062217976969951244_33849-h-18.htm.html#lv339" class="pginternal">*</a> anima mea de te. Quomodo ergo quæro vitam beatam, quia non est mihi donec dicam, "Sat est," illic ubi oportet ut dicam? quomodo eam quæro? Utrum per recordationem, tanquam eam oblitus sim, oblitumque me esse adhuc teneam; an per appetitum discendi incognitam, sive quam nunquam scierim, sive quam sic oblitus fuerim ut me nec oblitum esse meminerim? Nonne ipsa est beata vita quam omnes volunt<a href="3062217976969951244_33849-h-26.htm.html#Nt259" id="NtA259" class="pginternal"><sup>[259]</sup></a>, et omnino qui nolit nemo est? Ubi noverunt eam, quod sic volunt eam? Ubi viderunt, ut amarent eam? Nimirum habemus eam nescio quomodo. Et est alius quidam modus, quo quisque cum habet eam, tunc beatus est; et sunt qui spe beati sunt. Inferiore modo isti habent eam, quam illi qui jam re ipsa beati sunt; sed tamen meliores quam illi qui nec re nec spe beati sunt. Qui tamen etiam ipsi nisi aliquo modo haberent eam, non ita vellent beati esse, quod eos velle certissimum est. Nescio quomodo noverunt eam, ideoque habent eam in nescio qua notitia, de qua satago utrum in memoria sit: quia si ibi est, jam beati fuimus aliquando; utrum singillatim omnes, an in illo homine qui primus peccavit, <span class="sidenotel">1 Cor. 15, 22.</span><i>in quo</i> et <i>omnes mortui sumus</i>, et de quo omnes cum miseria nati sumus, non quæro nunc; sed quæro utrum in memoria sit beata vita. Neque enim amaremus eam nisi nossemus Audimus nomen hoc, et omnes rem ipsam nos appetere fatemur; non enim sono delectamur. Nam hoc cum Latine audit Græcus, non delectatur, quia ignorat quid dictum sit; nos autem delectamur, sicut etiam ille si Græce hoc audierit; quoniam res ipsa nec Græca nec Latina est, cui adipiscendæ Græci Latinique inhiant, cæterarumque linguarum homines. Nota est igitur omnibus, qui una voce si interrogari possent, <!-- Page 183 --><a id="page183" class="x-ebookmaker-pageno" title="{183}"></a>utrum beati esse vellent, sine ulla dubitatione, velle responderent. Quod non fieret, nisi res ipsa cujus hoc nomen est, eorum memoria teneretur.</p>
<p><a id="Cap10_21"/></p>
<div class="sidenotel">XXI. Quomodo memoria beatam vitam continet.</div>
<p><a id="Sec10_30">30</a>. Numquid ita ut<a href="3062217976969951244_33849-h-18.htm.html#lv340" class="pginternal">*</a> meminit Carthaginem qui vidit? Non: vita enim beata non videtur oculis, quia non est corpus. Numquid sicut meminimus numeros? Non: hos enim qui habet in notitia, non adhuc quærit adipisci; vitam vero beatam habemus in notitia, ideoque amamus<a href="3062217976969951244_33849-h-18.htm.html#lv341" class="pginternal">*</a>, et tamen adipisci eam volumus ut beati simus. Numquid sicut meminimus eloquentiam? Non: quamvis enim<a href="3062217976969951244_33849-h-18.htm.html#lv342" class="pginternal">*</a> et hoc nomine audito recordentur ipsam rem qui etiam nondum sunt eloquentes, multique esse cupiant, unde apparet eam esse in eorum notitia; tamen per corporis sensus alios eloquentes animadverterunt et delectati sunt et hoc esse desiderant (quanquam nisi ex interiore notitia<a href="3062217976969951244_33849-h-18.htm.html#lv343" class="pginternal">*</a> non delectarentur, neque hoc esse vellent nisi delectarentur); beatam vero vitam nullo sensu corporis in aliis experimur. Numquid sicut meminimus gaudium? Fortasse ita. Nam gaudium meum etiam tristis memini, sicut vitam beatam miser: neque unquam corporis sensu gaudium meum vel vidi, vel audivi, vel odoratus sum, vel gustavi, vel tetigi; sed expertus sum in animo meo quando lætatus sum, et adhæsit ejus notitia memoriæ meæ, ut id reminisci valeam aliquando cum aspernatione, aliquando cum desiderio, pro earum rerum diversitate de quibus me gavisum esse memini. Nam et de turpibus gaudio quodam perfusus sum, quod nunc recordans detestor atque exsecror; aliquando de bonis et honestis, quod desiderans recolo, tametsi forte non adsunt, et ideo tristis gaudium pristinum recolo.</p>
<p>31. Ubi ergo et quando expertus sum vitam meam beatam ut recorder eam, et amem et desiderem? Nec ego tantum, aut cum paucis, sed beati prorsus omnes esse volumus. Quod nisi certa notitia nossemus, non tam certa voluntate vellemus. Sed quid est hoc quid si quæratur a duobus, utrum militare velint, fieri possit ut alter eorum velle se, alter nolle respondeat: si autem ab eis quæratur, utrum esse beati velint, uterque se statim sine ulla dubitatione dicat optare; nec ob aliud velit ille militare, nec ob aliud iste nolit, nisi ut beati sint? Num<a href="3062217976969951244_33849-h-18.htm.html#lv344" class="pginternal">*</a> forte quoniam alius hinc, alius inde gaudet ita se omnes beatos esse velle consonant, quemadmodum consonarent, si hoc interrogarentur, se velle gaudere, atque <!-- Page 184 --><a id="page184" class="x-ebookmaker-pageno" title="{184}"></a>ipsum gaudium vitam beatam vocant? Quod etsi alius hinc, alius illinc assequitur, unum est tamen quo pervenire omnes nituntur, ut gaudeant. Quæ quoniam res est quam se expertum non esse nemo potest dicere, propterea reperta in memoria recognoscitur, quando beatæ vitæ nomen auditur.</p>
<p><a id="Cap10_22"/></p>
<div class="sidenotel">XXII. Beata vita quæ, et ubi.</div>
<p>32. Absit, Domine, absit a corde servi tui, qui confitetur tibi; absit ut quocumque gaudio gaudeam, beatum me putem. Est enim <span class="sidenotel">Is. 48, 22.</span><i>gaudium</i> quod <i>non</i> datur <i>impiis</i>, sed eis qui te gratis colunt, quorum gaudium tu ipse es. Et ipsa est beata vita gaudere ad te, de te, propter te; ipsa est, et non est altera<a href="3062217976969951244_33849-h-26.htm.html#Nt260" id="NtA260" class="pginternal"><sup>[260]</sup></a>. Qui autem aliam putant esse, aliud sectantur gaudium, neque ipsum verum. Ab aliqua tamen imagine gaudii voluntas eorum non avertitur.</p>
<p><a id="Cap10_23"/></p>
<div class="sidenotel">XXIII. Item prosequitur quæ sit beata vita, et ubi.</div>
<p>33. Non ergo certum est quod omnes esse beati volunt, quoniam qui non de te gaudere volunt, quæ sola vita beata est, non utique vitam beatam volunt. An omnes hoc volunt? Sed <span class="sidenotel">Gal. 5, 17.</span><i>quoniam caro concupiscit adversus spiritum, et spiritus adversus carnem ut non faciant quod volunt</i>, cadunt in id quod valent, eoque contenti sunt; quia illud quod non valent, non tantum volunt, quantum sat est ut valeant<a href="3062217976969951244_33849-h-26.htm.html#Nt261" id="NtA261" class="pginternal"><sup>[261]</sup></a>. Nam quaero ab omnibus utrum malint de veritate quam de falsitate gaudere: tam non dubitant dicere de veritate se malle, quam non dubitant dicere beatos esse se velle. Beata quippe vita est gaudium de veritate. Hoc est enim gaudium de te qui <span class="sidenotel">Joh. 14, 6.</span><i>veritas es</i>, Deus <span class="sidenotel">Ps. 26, 1; 41, 11.</span><i>illuminatio mea, salus faciei meæ, Deus meus</i>. Hanc vitam beatam omnes volunt, hanc vitam quæ sola beata est omnes volunt, gaudium de veritate omnes volunt<a href="3062217976969951244_33849-h-26.htm.html#Nt262" id="NtA262" class="pginternal"><sup>[262]</sup></a>. Multos expertus sum qui vellent fallere; qui autem falli, neminem. Ubi ergo noverunt hanc vitam beatam, nisi ubi noverunt etiam veritatem? Amant enim et ipsam, quia<a href="3062217976969951244_33849-h-18.htm.html#lv345" class="pginternal">*</a> falli nolunt. Et cum amant beatam vitam quod non est aliud quam de veritate gaudium, utique amant etiam veritatem; nec amarent nisi esset aliqua notitia ejus in memoria eorum. Cur ergo non de illa gaudent? cur non beati sunt? Quia fortius occupantur in aliis quæ potius eos faciunt miseros, quam illud beatos quod tenuiter meminerunt<a href="3062217976969951244_33849-h-26.htm.html#Nt263" id="NtA263" class="pginternal"><sup>[263]</sup></a>. Adhuc enim modicum lumen <!-- Page 185 --><a id="page185" class="x-ebookmaker-pageno" title="{185}"></a>*est in hominibus; ambulent, <span class="sidenotel">Joh. 12, 35.</span><i>ambulent, ne eos tenebræ comprehendant</i>.</p>
<p>34. Cur autem "veritas parit odium<a href="3062217976969951244_33849-h-26.htm.html#Nt264" id="NtA264" class="pginternal"><sup>[264]</sup></a>," et inimicus eis factus est homo tuus verum prædicans, <span class="sidenotel">Joh. 8, 40.</span>cum ametur beata vita, quæ non est nisi gaudium de veritate: nisi quia sic amatur veritas, ut quicumque aliud amant, hoc quod amant velint esse veritatem; et quia falli nolunt, nolunt convinci quod falsi sint? Itaque propter eam rem oderunt veritatem, quam pro veritate amant. <span class="sidenotel">Joh. 5, 35.</span>Amant eam lucentem, oderunt eam redarguentem. Quia enim falli nolunt et fallere volunt, amant eam cum se ipsa indicat, et oderunt eam cum eos ipsos indicat<a href="3062217976969951244_33849-h-18.htm.html#lv346" class="pginternal">*</a>. Inde retribuet eis, ut qui se ab ea manifestari nolunt, et eos nolentes manifestet, et eis ipsa non sit manifesta. Sic sic etiam, sic animus humanus, etiam sic cæcus et languidus, turpis atque indecens latere vult; se autem ut lateat aliquid non vult. Contra illi redditur ut ipse non lateat veritatem, ipsum autem veritas lateat. Tamen etiam sic dum miser est, veris<a href="3062217976969951244_33849-h-18.htm.html#lv347" class="pginternal">*</a> mavult gaudere quam falsis. Beatus ergo erit, si nulla interpellante molestia, de ipsa, per quam vera sunt omnia, sola veritate gaudebit.</p>
<p><a id="Cap10_24"/></p>
<div class="sidenotel">XXIV. Gratulatur quod sua in memoria Deus locum habeat.</div>
<p>35. Ecce quantum spatiatus sum in memoria mea, quærens te, Domine, et non te inveni extra eam. Neque enim aliquid de te inveni quod non meminissem ex quo didici te. Nam ex quo didici te, non sum oblitus tui. Ubi enim inveni veritatem, ibi inveni Deum meum ipsam veritatem<a href="3062217976969951244_33849-h-26.htm.html#Nt265" id="NtA265" class="pginternal"><sup>[265]</sup></a>, quam, ex quo didici, non sum oblitus. Itaque ex quo te didici, manes in memoria mea, et illic te invenio, cum reminiscor tui et delector in te. Hæ sunt sanctæ deliciæ meæ, quas donasti mihi misericordia tua respiciens paupertatem meam.</p>
<p><a id="Cap10_25"/></p>
<div class="sidenotel">XXV. In quo memoriæ gradu reperiatur Deus.</div>
<p>36. Sed ubi manes in memoria mea, Domine, ubi illic manes? quale cubile fabricasti<a href="3062217976969951244_33849-h-18.htm.html#lv348" class="pginternal">*</a> tibi? quale sanctuarium<a href="3062217976969951244_33849-h-18.htm.html#lv349" class="pginternal">*</a> ædificasti tibi? Tu dedisti hanc dignationem memoriæ meæ ut maneas in ea; sed in qua ejus parte maneas, hoc considero. Transcendi<a href="3062217976969951244_33849-h-26.htm.html#Nt266" id="NtA266" class="pginternal"><sup>[266]</sup></a> enim partes ejus, quas habent et bestiæ, cum te recordarer, quia non ibi te inveniebam inter imagines rerum corporalium; et veni ad partes ejus, ubi commendavi <!-- Page 186 --><a id="page186" class="x-ebookmaker-pageno" title="{186}"></a>affectiones animi mei, nec<a href="3062217976969951244_33849-h-18.htm.html#lv350" class="pginternal">*</a> illic inveni te. Et intravi ad ipsius animi mei sedem, quæ illi est in memoria mea, quoniam sui quoque meminit animus, nec ibi tu eras: quia sicut non es imago corporalis, nec affectio viventis, qualis est cum lætamur, contristamur<a href="3062217976969951244_33849-h-18.htm.html#lv351" class="pginternal">*</a>, cupimus, metuimus, meminimus, obliviscimur, et quidquid hujusmodi est; ita nec ipse animus es, quia Dominus Deus animi tu es, et commutantur hæc omnia, tu autem incommutabilis manes super omnia, et dignatus es habitare in memoria mea ex quo te didici. Et quid quæro quo loco ejus habites, quasi vero loca ibi sint? Habitas certe in ea, quoniam tui memini ex quo te didici, et in ea te invenio cum recordor te.</p>
<p><a id="Cap10_26"/></p>
<div class="sidenotel">XXVI. Ubi invenitur Deus.</div>
<p>37. Ubi ergo te inveni ut discerem te? Neque enim jam eras in memoria mea, priusquam te discerem. Ubi ergo inveni te ut discerem te, nisi in te supra me? Et nusquam locus, et recedimus, et accedimus<a href="3062217976969951244_33849-h-26.htm.html#Nt267" id="NtA267" class="pginternal"><sup>[267]</sup></a>, et nusquam locus. Veritas, ubique, præsides omnibus consulentibus te, simulque respondes omnibus etiam diversa consulentibus. Liquide tu respondes, sed non liquide omnes audiunt. Omnes unde volunt consulunt, sed non semper quod volunt audiunt. Optimus minister tuus est, qui non magis intuetur hoc a te audire quod ipse voluerit, sed potius hoc velle quod a te audierit.</p>
<p><a id="Cap10_27"/></p>
<div class="sidenotel">XXVII. Quomodo hominem rapiat Dei pulchitrudo.</div>
<p>38. Sero te amavi, pulchritudo tam antiqua et tam nova! sero te amavi! Et ecce intus eras, et ego foris, et ibi te quærebam; et in ista formosa quæ fecisti, deformis irruebam<a href="3062217976969951244_33849-h-26.htm.html#Nt268" id="NtA268" class="pginternal"><sup>[268]</sup></a>. Mecum eras, et tecum non eram. Ea me tenebant longe a te, quæ si in te non essent, non essent<a href="3062217976969951244_33849-h-26.htm.html#Nt269" id="NtA269" class="pginternal"><sup>[269]</sup></a>. Vocasti, et clamasti, et rupisti surditatem meam. Coruscasti, splenduisti, et fugasti cæcitatem meam. Fragrasti<a href="3062217976969951244_33849-h-18.htm.html#lv352" class="pginternal">*</a>, et duxi spiritum, et anhelo tibi. Gustavi, et esurio, et sitio. Tetigisti me, et exarsi in pacem tuam.</p>
<p><a id="Cap10_28"/></p>
<div class="sidenotel">XXVIII. Miseriæ hujus vitæ.</div>
<p>39. Cum inhæsero tibi ex omni me, nusquam erit mihi dolor et labor; et viva erit vita mea, tota plena te. Nunc autem quoniam quem tu imples, sublevas eum; quoniam tui plenus non sum, oneri mihi sum. Contendunt lætitiæ meæ flendæ cum lætandis mœroribus; et ex qua parte stet victoria nescio. Hei mihi! Domine, miserere mei. Contendunt <!-- Page 187
  --><a id="page187" class="x-ebookmaker-pageno" title="{187}"></a>mœrores mei mali cum gaudiis bonis, et ex qua parte stet victoria nescio. Hei mihi! Domine, miserere mei. Hei mihi! ecce vulnera mea non abscondo: medicus es, æger sum; misericors es, miser sum. Numquid non <span class="sidenotel">Job 7, 1.</span><i>tentatio est vita humana super terram</i>? Quis velit molestias et difficultates? Tolerari jubes ea<a href="3062217976969951244_33849-h-18.htm.html#lv353" class="pginternal">*</a>, non amari. Nemo quod tolerat amat, etsi tolerare amat. Quamvis enim gaudeat se tolerare, mavult tamen non esse quod toleret. Prospera in adversis desidero, adversa in prosperis timeo. Quis inter hæc medius locus, ubi non sit <i>humana vita tentatio</i><a href="3062217976969951244_33849-h-18.htm.html#lv354" class="pginternal">*</a>? Væ prosperitatibus sæculi, semel et iterum, a timore adversitatis, et a corruptione lætitiæ! Væ adversitatibus sæculi, semel et iterum et tertio, a desiderio prosperitatis, et quia ipsa adversitas dura est, et ne frangat tolerantiam<a href="3062217976969951244_33849-h-18.htm.html#lv355" class="pginternal">*</a>! numquid non <i>tentatio</i> est <i>vita humana super terram</i> sine ullo interstitio?</p>
<p><a id="Cap10_29"/></p>
<div class="sidenotel">XXIX. In Deo spes tota.</div>
<p>40. Et tota spes mea non nisi in magna valde misericordia tua. Da quod jubes, et jube quod vis<a href="3062217976969951244_33849-h-26.htm.html#Nt270" id="NtA270" class="pginternal"><sup>[270]</sup></a>. Imperas nobis continentiam. <span class="sidenotel">Sap. 8, 21.</span><i>Et cum scirem</i>, ait quidam, <i>quia nemo potest esse continens nisi Deus det: et hoc ipsum erat sapientiæ scire cujus esset hoc donum</i>. Per continentiam<a href="3062217976969951244_33849-h-26.htm.html#Nt271" id="NtA271" class="pginternal"><sup>[271]</sup></a> quippe colligimur et redigimur in unum, a quo in multa defluximus. Minus enim te amat qui tecum aliquid amat quod non propter te amat<a href="3062217976969951244_33849-h-26.htm.html#Nt272" id="NtA272" class="pginternal"><sup>[272]</sup></a>. O amor qui semper ardes et nunquam exstingueris! Charitas Deus meus, accende me. Continentiam jubes; da quod jubes, et jube quod vis.</p>
<p><a id="Cap10_30"/></p>
<div class="sidenotel">XXX. Confitetur ut se habet ad tentationes carnalis libidinis.</div>
<p>41. Jubes certe ut contineam a <span class="sidenotel">1 Joh. 2, 16.</span>concupiscentia carnis, et <!-- Page 188 --><a id="page188" class="x-ebookmaker-pageno" title="{188}"></a>concupiscentia oculorum, et ambitione sæculi<a href="3062217976969951244_33849-h-26.htm.html#Nt273" id="NtA273" class="pginternal"><sup>[273]</sup></a>. Jussisti a concubitu; et de ipso conjugio melius aliquid monuisti quam concessisti. Et quoniam dedisti, factum est et antequam dispensator sacramenti tui fierem. Sed adhuc vivunt in memoria mea, de qua multa locutus sum, talium rerum imagines, quas ibi<a href="3062217976969951244_33849-h-18.htm.html#lv356" class="pginternal">*</a> consuetudo mea fixit; et occursantur mihi vigilanti quidem carentes viribus, in somnis autem non solum usque ad delectationem, sed etiam usque ad consensionem factumque simillimum. Et tantum valet imaginis illusio in anima mea et in carne mea, ut dormienti falsa visa persuadeant quod vigilanti vera non possunt. Numquid tunc ego non sum, Domine Deus meus? Et tamen tantum interest inter meipsum et meipsum; intra momentum quo hinc ad soporem transeo, vel huc inde retranseo! Ubi est tunc ratio, quæ talibus suggestionibus resistit vigilans? Et si res ipsæ ingerantur, inconcussa manet<a href="3062217976969951244_33849-h-18.htm.html#lv357" class="pginternal">*</a>. Numquid clauditur cum oculis? numquid sopitur cum sensibus corporis? Et unde sæpe etiam in somnis resistimus, nostrique propositi memores, atque in eo castissime permanentes, nullum talibus illecebris adhibemus assensum? Et tamen tantum interest, ut cum aliter accidit, evigilantes ad conscientiæ requiem redeamus; ipsaque distantia reperiamus nos non fecisse, quod tamen in nobis quoquo modo factum esse doleamus.</p>
<p>42. Numquid non potens es<a href="3062217976969951244_33849-h-18.htm.html#lv358" class="pginternal">*</a> Deus omnipotens, sanare omnes languores animæ meæ, atque abundantiore gratia tua lascivos motus etiam mei soporis exstinguere? Augebis, Domine, magis magisque in me munera tua, ut anima mea sequatur me ad te, concupiscentiæ visco expedita, ut non sit rebellis sibi, atque ut in somnis etiam, non solum non perpetret istas corruptelarum turpitudines per imagines animales usque ad carnis fluxum, sed ne consentiat quidem. Nam ut nihil tale vel tantillum libeat<a href="3062217976969951244_33849-h-18.htm.html#lv359" class="pginternal">*</a>, quantulum possit nutu cohiberi, <!-- Page 189 --><a id="page189" class="x-ebookmaker-pageno" title="{189}"></a>etiam in casto dormientis affectu, non tantum in hac vita, sed etiam in hac ætate, non magnum est omnipotenti, qui <span class="sidenotel">Eph. 3, 20.</span><i>vales facere supra quam petimus et intelligimus</i>. Nunc tamen in quid<a href="3062217976969951244_33849-h-18.htm.html#lv360" class="pginternal">*</a> adhuc sim in hoc genere mali mei, dixi Domino bono meo <span class="sidenotel">Ps. 2, 11.</span><i>exsultans cum tremore</i> in eo quod donasti mihi, et lugens in eo quod inconsummatus sum, sperans<a href="3062217976969951244_33849-h-18.htm.html#lv361" class="pginternal">*</a> perfecturum te in me misericordias tuas usque ad pacem plenariam, quam tecum habebunt interiora et exteriora mea, cum <span class="sidenotel">1 Cor. 15, 54.</span><i>absorpta fuerit mors in victoriam</i>.</p>
<p><a id="Cap10_31"/></p>
<div class="sidenotel">XXXI. Ut se gerit ad tentationes gulæ.</div>
<p>43. Est alia <span class="sidenotel">Mat. 6, 34.</span><i>malitia diei</i>, quæ utinam <i>sufficiat</i> ei. Reficimus enim quotidianas ruinas corporis edendo et bibendo, priusquam <span class="sidenotel">1 Cor. 6, 13.</span><i>escas et ventrem destruas</i>, cum occideris indigentiam meam<a href="3062217976969951244_33849-h-18.htm.html#lv362" class="pginternal">*</a> satietate mirifica, et <span class="sidenotel">Ib. 15, 54.</span><i>corruptibile hoc indueris incorruptione</i> sempiterna. Nunc autem suavis est mihi necessitas, et adversus istam suavitatem pugno ne capiar; et quotidianum bellum gero in jejuniis, sæpius <span class="sidenotel">Ib. 9, 27.</span><i>in servitutem redigens corpus</i> meum; et dolores mei voluptate pelluntur. Nam fames et sitis quidam dolores sunt; urunt, et sicut febris, necant, nisi alimentorum medicina succurrat. Quæ quoniam præsto est, ex consolatione munerum tuorum, in quibus nostræ infirmitati terra et aqua et cœlum serviunt, calamitas deliciæ vocantur<a href="3062217976969951244_33849-h-18.htm.html#lv363" class="pginternal">*</a>.</p>
<p>44. Hoc me docuisti, ut quemadmodum medicamenta, sic alimenta sumpturus accedam. Sed dum ad quietem satietatis ex indigentiæ molestia transeo, in ipso transitu mihi insidiatur laqueus concupiscentiæ. Ipse enim transitus voluptas est, et non est alius qua transeatur quo<a href="3062217976969951244_33849-h-18.htm.html#lv364" class="pginternal">*</a> transire cogit necessitas. Et cum salus sit causa edendi et bibendi, adjungit se tanquam pedissequa periculosa jucunditas; et plerumque præire conatur, ut ejus causa fiat quod salutis causa me facere vel dico, vel volo. Nec idem modus utriusque est: nam quod saluti satis est, delectationi parum est. Et sæpe incertum fit utrum adhuc necessaria corporis cura subsidium petat, an voluptaria cupiditatis fallacia ministerium suppetat. Ad hoc incertum hilarescit infelix anima, et in eo præparat excusationis patrocinium, gaudens non apparere quid satis sit moderationi valetudinis, ut obtentu salutis obumbret negotium voluptatis. His tentationibus quotidie conor resistere, et invoco dexteram tuam<a href="3062217976969951244_33849-h-18.htm.html#lv365" class="pginternal">*</a> et ad te refero æstus meos, quia consilium mihi de hac re nondum stat.</p>
<p>45. Audio vocem jubentis Dei mei: <span class="sidenotel">Luc. 21, 34.</span><i>Non graventur corda <!-- Page 190 --><a id="page190" class="x-ebookmaker-pageno" title="{190}"></a>vestra in crapula et ebrietate</i>. Ebrietas longe est a me; misereberis, ne appropinquet mihi. Crapula<a href="3062217976969951244_33849-h-26.htm.html#Nt274" id="NtA274" class="pginternal"><sup>[274]</sup></a> autem nonnunquam subrepit servo tuo; misereberis, ut longe fiat a me. <span class="sidenotel">Sap. 8, 21.</span><i>Nemo enim potest esse continens, nisi tu des.</i> Multa nobis orantibus tribuis; et quidquid boni antequam oraremus accepimus, a te accepimus; et ut hoc postea cognosceremus, antea<a href="3062217976969951244_33849-h-18.htm.html#lv366" class="pginternal">*</a> accepimus. Ebriosus nunquam fui, sed ebriosos a te factos sobrios ego novi. Ergo a te factum est ut hoc non essent qui nunquam fuerunt, a quo factum est ut hoc non semper essent qui fuerunt, a quo etiam factum est ut scirent utrique a quo factum est. Audivi aliam vocem tuam: <span class="sidenotel">Ecc. 18, 30.</span><i>Post concupiscentias tuas non eas, et a voluntate tua avertere.</i> Audivi et illam ex munere tuo quam multum amavi: <span class="sidenotel">1 Cor. 8, 8.</span><i>Neque si manducaverimus, abundabimus; neque si non manducaverimus, deerit nobis.</i> Hoc est dicere, Nec illa res me copiosum faciet, nec illa ærumnosum. Audivi et alteram: <span class="sidenotel">Phil. 4, 11-13.</span><i>Ego enim didici in quibus sum sufficiens esse; et abundare novi, et penuriam pati novi. Omnia possum in eo qui me confortat.</i> Ecce miles castrorum cœlestium, non pulvis quod nos<a href="3062217976969951244_33849-h-18.htm.html#lv367" class="pginternal">*</a> sumus. Sed memento, Domine, quia pulvis sumus, et de <span class="sidenotel">Ps. 102, 14; et Gen. 3, 19.</span><i>pulvere fecisti hominem</i>; et <span class="sidenotel">Luc. 15, 24. 32.</span><i>perierat, et inventus est</i>. <i>Nec</i> ille in se potuit, quia idem pulvis fuit, quem talia dicentem afflatu tuæ inspirationis adamavi: <i>Omnia possum</i>, inquit, <i>in eo qui me confortat</i>. Conforta me, ut possim. Da quod jubes, et jube quod vis<a href="3062217976969951244_33849-h-26.htm.html#Nt275" id="NtA275" class="pginternal"><sup>[275]</sup></a>. Iste se accepisse confitetur, et <span class="sidenotel">1 Cor. 1, 30. 31.</span><i>quod gloriatur, in Domino gloriatur</i><a href="3062217976969951244_33849-h-18.htm.html#lv368" class="pginternal">*</a>. Audivi alium rogantem ut accipiat: <span class="sidenotel">Ecc. 23, 6.</span><i>Aufer a me</i>, inquit, <i>concupiscentias ventris</i>. Unde apparet, sancte Deus meus, te dare, cum fit quod imperas fieri.</p>
<p>46. Docuisti me, Pater bone, <span class="sidenotel">Rom. 14, 20.</span><i>Omnia munda mundis</i>; <i>sed malum</i> esse <span class="sidenotel">1 Tim. 4, 4.</span><i>homini qui per offensionem manducat</i>; et <i>omnem <!-- Page 191 --><a id="page191" class="x-ebookmaker-pageno" title="{191}"></a>creaturam tuam bonam esse, nihilque abjiciendum quod cum gratiarum actione percipitur</i>; et quia <span class="sidenotel">1 Cor. 8, 8.</span><i>esca nos non commendat Deo</i>; et ut <span class="sidenotel">Col. 2, 16.</span><i>nemo nos judicet in cibo aut in potu</i>; et ut <span class="sidenotel">Rom. 14, 3.</span><i>qui manducat non manducantem non spernat; et qui non manducat, manducantem non judicet</i>. Didici hæc; gratias tibi, laudes tibi Deo meo, magistro meo, pulsatori aurium mearum, illustratori cordis mei: eripe me ab omni tentatione. Non ego immunditiam obsonii timeo, sed immunditiam cupiditatis. <span class="sidenotel">Gen. 9, 2. 3.</span>Scio Noe omne carnis<a href="3062217976969951244_33849-h-26.htm.html#Nt276" id="NtA276" class="pginternal"><sup>[276]</sup></a> genus quod cibo esset usui manducare permissum; <span class="sidenotel">3 Reg. 17, 6.</span>Eliam cibo carnis refectum; <span class="sidenotel">Mat. 3, 4.</span>Joannem mirabili abstinentia præditum, animalibus, hoc est locustis, in escam cedentibus non fuisse pollutum. <span class="sidenotel">Gen. 25, 34.</span>Et scio Esau lenticulæ concupiscentia deceptum; et <span class="sidenotel">2 Reg. 23, 15-17.</span>David propter aquæ desiderium a seipso reprehensum; et <span class="sidenotel">Mat. 4, 3.</span>Regem nostrum non de carne, sed de pane esse tentatum. <span class="sidenotel">Num. 11.</span>Ideoque et populus in eremo, non quia carnes desideravit, sed quia escæ desiderio adversus Dominum murmuravit, meruit improbari.</p>
<p>47. In his ergo tentationibus positus, certo quotidie adversus concupiscentiam manducandi et bibendi: non enim est quod semel præcidere et ulterius non attingere decernam, sicut de concubitu potui. Itaque freni gutturis temperata relaxatione et constrictione tenendi sunt. Et quis est, Domine, qui non rapiatur aliquantulum extra metas necessitatis? Quisquis est, magnus est; magnificet nomen tuum. Ego autem non sum, quia peccator homo sum. Sed et ego magnifico nomen tuum; et <span class="sidenotel">Rom. 8, 34.</span><i>interpellat te pro peccatis meis</i> qui <span class="sidenotel">Joh. 16, 33.</span><i>vicit sæculum</i>, numerans me inter <span class="sidenotel">1 Cor. 12, 22.</span><i>infirma membra corporis</i> sui, <span class="sidenotel">Ps. 138, 16.</span><i>quia et imperfectum ejus</i><a href="3062217976969951244_33849-h-26.htm.html#Nt277" id="NtA277" class="pginternal"><sup>[277]</sup></a><a href="3062217976969951244_33849-h-18.htm.html#lv369" class="pginternal">*</a> <i>viderunt oculi tui, et in libro tuo omnes scribentur</i>.</p>
<p><a id="Cap10_32"/></p>
<div class="sidenotel">XXXII. Ut se gerit ad odorum illecebras.</div>
<p>48. De illecebra odorum non satago nimis. Cum absunt, non requiro; cum adsunt, non respuo, paratus eis etiam semper carere. Ita mihi videor; fortasse<a href="3062217976969951244_33849-h-18.htm.html#lv370" class="pginternal">*</a> fallor. Sunt enim <!-- Page 192 --><a id="page192" class="x-ebookmaker-pageno" title="{192}"></a>et istæ plangendæ tenebræ, in quibus me latet facultas mea quæ in me est: ut animus meus de viribus suis ipse se interrogans non facile sibi credendum existimet; quia et quod inest, plerumque occultum est, nisi experientia manifestetur<a href="3062217976969951244_33849-h-26.htm.html#Nt278" id="NtA278" class="pginternal"><sup>[278]</sup></a>. Et nemo securus esse debet in ista vita, quæ <span class="sidenotel">Job 7, 1.</span><i>tota tentatio</i> nominatur, utrum qui fieri potuit ex deteriore melior, non fiat etiam ex meliore deterior. Una spes, una fiducia, una firma promissio, misericordia tua.</p>
<p><a id="Cap10_33"/></p>
<div class="sidenotel">XXXIII. Ut se gerit ad voluptates aurium.</div>
<p>49. Voluptates aurium tenacius me implicaverant et subjugaverant; sed resolvisti, et liberasti me. Nunc in sonis quos animant eloquia tua, cum suavi et artificiosa voce cantantur, fateor, aliquantulum acquiesco; non quidem ut hæream, sed ut surgam cum volo. Attamen cum ipsis sententiis quibus vivunt, ut admittantur ad me, quærunt in corde meo nonnullius dignitatis locum, et vix eis præbeo congruentem. Aliquando enim plus mihi videor honoris eis tribuere quam decet, dum ipsis sanctis dictis religiosius et ardentius sentio moveri animos nostros in flammam pietatis, cum ita cantantur, quam si non ita cantarentur; et omnes affectus spiritus nostri pro suavi diversitate<a href="3062217976969951244_33849-h-18.htm.html#lv371" class="pginternal">*</a> habere proprios modos in voce atque cantu, quorum nescio qua occulta familiaritate excitentur. Sed delectatio carnis meæ, cui mentem enervandam non oportet dari, sæpe me fallit, dum rationem sensus non ita comitatur ut patienter sit posterior; sed tantum quia propter illam meruit admitti, etiam præcurrere ac ducere conatur. Ita in his pecco non sentiens, et postea sentio.</p>
<p>50. Aliquando autem hanc ipsam fallaciam immoderatius cavens, erro nimia severitate: sed valde interdum, ut melos omne cantilenarum suavium quibus Davidicum Psalterium frequentatur, ab auribus meis removeri velim, atque ipsius Ecclesiæ; tutiusque mihi videtur quod de Alexandrino episcopo Athanasio sæpe mihi dictum commemini, qui tam modico flexu vocis faciebat sonare lectorem psalmi, ut pronuntianti vicinior esset quam canenti. Verumtamen, cum reminiscor lacrymas meas, quas fudi ad cantus Ecclesiæ tuæ in primordiis recuperatæ fidei meæ, et nunc ipso quod moveor<a href="3062217976969951244_33849-h-18.htm.html#lv372" class="pginternal">*</a>, non cantu, sed rebus quæ cantantur, cum liquida voce et <!-- Page 193 --><a id="page193" class="x-ebookmaker-pageno" title="{193}"></a>convenientissima modulatione cantantur, magnam instituti hujus utilitatem rursus agnosco. Ita fluctuo inter periculum voluptatis et experimentum salubritatis; magisque adducor, non quidem irretractabilem sententiam proferens, cantandi consuetudinem approbare in Ecclesia; ut per oblectamenta aurium infirmior animus in affectum pietatis assurgat. Tamen, cum mihi accidit ut me amplius cantus, quam res quæ canitur, moveat, pœnaliter me peccare confiteor, et tunc mallem non audire cantantem. Ecco ubi sum; flete mecum, et pro me flete, qui aliquid boni vobiscum intus agitis unde facta procedunt. Nam qui non agitis, non vos hæc movent. Tu autem, Domine Deus meus, exaudi; respice, et vide<a href="3062217976969951244_33849-h-18.htm.html#lv373" class="pginternal">*</a>, et <span class="sidenotel">Ps. 6, 3.</span><i>miserere, et sana me</i>, in cujus oculis <span class="sidenotel">Ps. 77, 10.</span><i>mihi quæstio factus sum</i>, et <i>ipse est languor meus</i>.</p>
<p><a id="Cap10_34"/></p>
<div class="sidenotel">XXXIV. Ut se gerit ad oculorum illecebras.</div>
<p>51. Restat voluptas oculorum istorum carnis meæ, de qua loquor<a href="3062217976969951244_33849-h-18.htm.html#lv374" class="pginternal">*</a> confessiones quas audiant aures templi tui, aures fraternæ ac piæ, ut concludamus tentationes concupiscentiæ carnis, quæ me adhuc pulsant ingemiscentem, et <span class="sidenotel">2 Cor. 5, 2.</span><i>habitaculum meum, quod de cœlo est, superindui cupientem</i>. Pulchras formas et varias, nitidos et amœnos colores amant oculi. Non teneant hæc animam meam: teneat eam Deus <span class="sidenotel">Gen. 1, 31.</span><i>qui fecit</i> hæc, <i>bona</i> quidem <i>valde</i>; sed ipse est bonum meum, non hæc. Et tangunt me vigilantem totis diebus, nec requies ab eis datur mihi, sicut datur a vocibus canoris, aliquando ab omnibus, in silentio. Ipsa enim regina colorum lux ista, perfundens cuncta quæ cernimus, ubiubi per diem fuero, multimodo allapsu blanditur mihi aliud agenti, et eam non advertenti. Insinuat autem se ita vehementer, ut si repente subtrahatur, cum desiderio requiratur: et si diu absit, contristat animum<a href="3062217976969951244_33849-h-18.htm.html#lv375" class="pginternal">*</a>.</p>
<p>52. <span class="sidenotel">Tob. 4.</span>O lux quam videbat Tobias, cum clausis oculis istis filium docebat vitæ viam, et ei præibat pede charitatis nusquam errans. Aut quam videbat Isaac prægravatis et opertis senectute carneis luminibus, cum filios non agnoscendo benedicere, sed benedicendo agnoscere meruit. <span class="sidenotel">Gen. 27.</span>Aut quam videbat Jacob, cum et ipse præ grandi ætate captus oculis, in filiis præsignata futuri populi genera luminoso corde radiavit; et nepotibus suis ex Joseph divexas mystice manus, non sicut pater eorum foris corrigebat, <span class="sidenotel">Gen. 48. 49.</span>sed sicut ipse intus discernebat, imposuit. Ipsa est lux, una est<a href="3062217976969951244_33849-h-18.htm.html#lv376" class="pginternal">*</a>, et unum omnes qui vident et amant eam. At ista corporalis de qua loquebar, illecebrosa <!-- Page 194 --><a id="page194" class="x-ebookmaker-pageno" title="{194}"></a>ac periculosa dulcedine condit vitam sæculi cæcis amatoribus. Qui autem et de ipsa laudare te norunt, "Deus<a href="3062217976969951244_33849-h-26.htm.html#Nt279" id="NtA279" class="pginternal"><sup>[279]</sup></a> creator omnium," assumunt eam in hymno tuo; non absumuntur ab ea in somno suo: sic esse cupio. Resisto seductionibus oculorum, ne implicentur pedes mei, quibus ingredior viam tuam; et erigo ad te invisibiles oculos, ut tu <span class="sidenotel">Ps. 24, 15.</span><i>evellas de laqueo pedes meos</i>. Tu subinde evellis eos, nam illaqueantur. Tu non cessas evellere, ego autem crebro hæreo in ubique sparsis insidiis: <span class="sidenotel">Ps. 120, 4.</span><i>quoniam non dormies, neque dormitabis, qui custodis Israel</i>.</p>
<p>53. Quam innumerabilia, variis artibus et opificiis, in vestibus, calceamentis, vasis, et cujuscemodi fabricationibus<a href="3062217976969951244_33849-h-18.htm.html#lv377" class="pginternal">*</a>, picturis etiam, diversisque figmentis, atque his usum necessarium atque moderatum et piam significationem longe transgredientibus, addiderunt homines ad illecebras oculorum; foras sequentes quod faciunt, intus relinquentes a quo facti sunt, et exterminantes quod facti sunt! At ego, Deus meus, et decus meum, etiam hinc tibi dico hymnum, et sacrifico laudem sacrificatori meo<a href="3062217976969951244_33849-h-18.htm.html#lv378" class="pginternal">*</a>; quoniam pulchra trajecta per animas in manus artificiosas<a href="3062217976969951244_33849-h-26.htm.html#Nt280" id="NtA280" class="pginternal"><sup>[280]</sup></a>, ab illa pulchritudine veniunt, quæ super animas est, cui suspirat anima mea die ac nocte. Sed pulchritudinum exteriorum operatores et sectatores inde trahunt approbandi modum, non autem inde trahunt utendi<a href="3062217976969951244_33849-h-26.htm.html#Nt281" id="NtA281" class="pginternal"><sup>[281]</sup></a> modum. Et ibi est, et non vident eum<a href="3062217976969951244_33849-h-26.htm.html#Nt282" id="NtA282" class="pginternal"><sup>[282]</sup></a>, ut non eant longius, et <span class="sidenotel">Ps. 58, 10.</span><i>fortitudinem suam ad te custodiant</i>, nec eam spargant in deliciosas lassitudines. Ego autem hæc loquens atque discernens etiam istis pulchris gressum innecto; sed tu evellis, Domine, evellis tu, <span class="sidenotel">Ps. 25, 3.</span><i>quoniam misericordia tua ante oculos meos est</i>. Nam<a href="3062217976969951244_33849-h-18.htm.html#lv379" class="pginternal">*</a> ego capior miserabiliter, et tu evellis misericorditer; aliquando non sentientem, quia suspensius incideram; aliquando cum dolore, quia jam inhæseram.</p>
<p><a id="Cap10_35"/></p>
</div></blockquote>
</body></html>
