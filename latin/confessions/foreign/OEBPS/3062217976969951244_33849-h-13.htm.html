<?xml version='1.0' encoding='utf-8'?>
<!DOCTYPE html PUBLIC '-//W3C//DTD XHTML 1.1//EN' 'http://www.w3.org/TR/xhtml11/DTD/xhtml11.dtd'>
<html xmlns="http://www.w3.org/1999/xhtml" xml:lang="en">
<head>
<meta name="generator" content="HTML Tidy for HTML5 for Linux version 5.6.0"/>
<meta http-equiv="Content-Type" content="application/xhtml+xml; charset=utf-8"/>
<title>Confessiones.</title>




<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta name="generator" content="Ebookmaker 0.11.30 by Project Gutenberg"/>
</head>
<body class="x-ebookmaker"><blockquote class="forsidenotel"><div id="pgepubid00008"><div class="sidenotel">VII. Deus fecit de nihilo cœlum, id est Angelos; et terram, id est informem materiam.</div>
<p>7. Et unde utcumque erat, nisi esset abs te, a quo sunt omnia inquantumcumque sunt? Sed tanto a te longius, quanto dissimilius; neque enim locis. Itaque tu, Domine, qui non es alias aliud<a href="3062217976969951244_33849-h-18.htm.html#lv477" class="pginternal">*</a> et alias aliter, sed idipsum<a href="3062217976969951244_33849-h-26.htm.html#Nt310" id="NtA310" class="pginternal"><sup>[310]</sup></a> et idipsum et idipsum, <span class="sidenotel">Isa. 6, 3.</span><i>Sanctus, Sanctus, Sanctus, Dominus Deus omnipotens</i>; in Principio quod est de<a href="3062217976969951244_33849-h-26.htm.html#Nt311" id="NtA311" class="pginternal"><sup>[311]</sup></a> te, in Sapientia tua quæ nata est de substantia tua, fecisti aliquid et de nihilo. Fecisti enim cœlum et terram; non de te; nam esset æquale Unigenito tuo, ac per hoc et tibi; et nullo modo justum esset, ut æquale tibi esset, quod de te non esset. Et aliud præter te non erat unde faceres ea, Deus una Trinitas, et trina Unitas: et ideo de nihilo<a href="3062217976969951244_33849-h-18.htm.html#lv478" class="pginternal">*</a> fecisti cœlum et terram, magnum quiddam et parvum quiddam; quoniam omnipotens et bonus es ad facienda omnia bona, magnum cœlum et parvam terram. Tu eras, et aliud nihil unde fecisti cœlum et terram, duo quædam; unum prope te, alterum prope nihil: unum, quo superior tu esses; alterum, quo inferius nihil esset.</p>
<p><!-- Page 229 --><a id="page229" class="x-ebookmaker-pageno" title="{229}"></a></p>
<p><a id="Cap12_8"/></p>
<div class="sidenotel">VIII. Materia informis ex nihilo: ex hac omnia visibilia.</div>
<p>8. Sed illud cœlum cœli tibi, Domine; <span class="sidenotel">Ps. 113, 15.</span><i>terra autem quam dedisti filiis hominum</i> cernendam atque tangendam, non erat talis<a href="3062217976969951244_33849-h-18.htm.html#lv479" class="pginternal">*</a> qualem nunc cernimus et tangimus. Invisibilis enim erat et incomposita, et abyssus erat super quam non erat lux; aut<a href="3062217976969951244_33849-h-18.htm.html#lv480" class="pginternal">*</a>, <span class="sidenotel">Gen. 1, 2.</span><i>Tenebræ erant super abyssum</i>, id est, magis quam in abysso. Ista quippe abyssus aquarum jam visibilium etiam in profundis suis habet speciei suæ lucem utcumque sensibilem piscibus, et repentibus in suo fundo animantibus: illud autem totum prope nihil erat, quoniam adhuc omnino informe erat; jam tamen erat quod formari poterat. Tu enim, Domine, fecisti mundum de materia informi, quam fecisti de nulla re pene nullam rem, unde faceres magna quæ miramur filii hominum. Valde enim mirabile hoc cœlum corporeum, quod firmamentum inter aquam et aquam secundo die post conditionem lucis dixisti, <span class="sidenotel">Gen. 1, 6. 7.</span><i>Fiat; et sic est factum.</i> Quod firmamentum vocasti cœlum; sed cœlum terræ hujus et maris quæ fecisti tertio die, dando speciem visibilem informi materiæ quam fecisti ante omnem diem. Jam enim feceras et cœlum ante omnem diem, sed cœlum cœli hujus; quia <i>in principio feceras cœlum et terram</i>. Terra autem ipsa quam feceras, informis materies erat, quia <i>invisibilis erat et incomposita, et tenebræ super abyssum</i><a href="3062217976969951244_33849-h-18.htm.html#lv481" class="pginternal">*</a>: de qua terra invisibili et incomposita, de qua informitate, de quo pene nihilo faceres hæc omnia quibus iste mutabilis mundus constat, et non constat, in quo ipsa mutabilitas apparet in qua sentiri et dinumerari possunt tempora; quia rerum mutationibus fiunt tempora dum variantur et vertuntur species, quarum materies prædicta est terra invisibilis.</p>
<p><a id="Cap12_9"/></p>
<div class="sidenotel">IX. Cur absque dierum mentione scriptum est, Deum fecisse in principio cœlum et terram.</div>
<p>9. Ideoque Spiritus doctor famuli tui, cum te commemorat fecisse <i>in principio cœlum et terram</i>, tacet de temporibus, silet de diebus. Nimirum enim cœlum cœli quod in principio fecisti, creatura est aliqua intellectualis; quanquam nequaquam tibi Trinitati coæterna, particeps tamen æternitatis tuæ, valde mutabilitatem suam præ dulcedine felicissimæ contemplationis tuæ cohibet, et sine ullo lapsu ex quo facta est inhærendo tibi, excedit omnem volubilem vicissitudinem temporum. Ista vero informitas, <i>terra<a href="3062217976969951244_33849-h-18.htm.html#lv482" class="pginternal">*</a> invisibilis et incomposita</i>, nec ipsa in diebus numerata est. Ubi enim nulla species, nullus ordo; nec venit quidquam, nec præterit: et ubi hoc non fit; non sunt utique dies, nec vicissitudo spatiorum temporalium. <!-- Page 230 --><a id="page230" class="x-ebookmaker-pageno" title="{230}"></a></p>
<p><a id="Cap12_10"/></p>
<div class="sidenotel">X. A Deo cupit edoceri.</div>
<p>10. O lumen Veritas, lumen cordis mei, non tenebræ meæ loquantur mihi. Defluxi ad ista et obscuratus sum; sed hinc etiam, hinc adamavi te. Erravi et recordatus sum tui. Audivi vocem tuam post me ut redirem, et vix audivi propter tumultus impacatorum<a href="3062217976969951244_33849-h-26.htm.html#Nt312" id="NtA312" class="pginternal"><sup>[312]</sup></a><a href="3062217976969951244_33849-h-18.htm.html#lv483" class="pginternal">*</a>. Et nunc ecce redeo æstuans et anhelans ad fontem tuum. Nemo me prohibeat; hunc bibam, et tunc vivam. Non ego vita mea sim, male vixi ex me, mors mihi fui; et in te revivisco<a href="3062217976969951244_33849-h-18.htm.html#lv484" class="pginternal">*</a>. Tu me alloquere, tu mihi sermocinare. Credidi Libris tuis, et verba eorum arcana valde.</p>
<p><a id="Cap12_11"/></p>
<div class="sidenotel">XI. Quid a Deo didicerit.</div>
<p>11. Jam dixisti mihi, Domine, voce forti in aurem<a href="3062217976969951244_33849-h-18.htm.html#lv485" class="pginternal">*</a> interiorem, quia tu æternus es, <span class="sidenotel">1 Tim. 6, 16.</span><i>solus habeas immortalitatem</i><a href="3062217976969951244_33849-h-26.htm.html#Nt313" id="NtA313" class="pginternal"><sup>[313]</sup></a>; quoniam ex nulla specie motuve mutaris, nec temporibus variatur voluntas tua; quia non est immortalis voluntas, quæ alia et alia est. Hoc in conspectu tuo claret mihi, et magis magisque clarescat, oro te, atque in ea manifestatione persistam sobrius sub alis tuis. Item dixisti mihi, Domine, voce forti in aurem interiorem, quod omnes naturas atque substantias quæ non sunt quod tu es, et tamen sunt, tu fecisti; et hoc solum a te non est, quod non est; motusque voluntatis a te, qui es, ad id quod minus est, quia talis motus delictum atque peccatum est<a href="3062217976969951244_33849-h-26.htm.html#Nt314" id="NtA314" class="pginternal"><sup>[314]</sup></a>; et quod nullius peccatum aut tibi nocet, aut perturbat ordinem imperii tui vel in primo vel in imo<a href="3062217976969951244_33849-h-26.htm.html#Nt315" id="NtA315" class="pginternal"><sup>[315]</sup></a>. Hoc in conspectu tuo claret mihi, et magis magisque clarescat, oro te, atque in ea manifestatione persistam sobrius sub alis tuis.</p>
<p><a id="Sec12_12"/>12. Item dixisti mihi voce forti in aurem interiorem, quod nec illa creatura tibi coæterna est, cujus voluptas<a href="3062217976969951244_33849-h-18.htm.html#lv486" class="pginternal">*</a> tu solus es, teque perseverantissima castitate<a href="3062217976969951244_33849-h-26.htm.html#Nt316" id="NtA316" class="pginternal"><sup>[316]</sup></a> hauriens, mutabilitatem suam nusquam et nunquam exserit<a href="3062217976969951244_33849-h-26.htm.html#Nt317" id="NtA317" class="pginternal"><sup>[317]</sup></a>, et te sibi semper præsente, ad quem toto affectu se tenet, non habens futurum quod <!-- Page 231 --><a id="page231" class="x-ebookmaker-pageno" title="{231}"></a>exspectet, nec in præteritum trajiciens<a href="3062217976969951244_33849-h-26.htm.html#Nt318" id="NtA318" class="pginternal"><sup>[318]</sup></a> quod meminerit, nulla vice variatur, nec in tempora ulla distenditur. O beata, si qua ista est, inhærendo beatitudini tuæ; beata sempiterno inhabitatore te, atque illustratore suo! Nec invenio quid libentius appellandum existimem <i>Cœlum cœli Domino</i>, quam domum tuam, contemplantem delectationem tuam sine ullo defectu egrediendi in aliud; mentem puram, concordissime unam stabilimento pacis sanctorum spirituum<a href="3062217976969951244_33849-h-26.htm.html#Nt319" id="NtA319" class="pginternal"><sup>[319]</sup></a>, civium civitatis tuæ in cœlestibus super ista cœlestia.</p>
<p>13. Unde intelligat anima cujus peregrinatio<a href="3062217976969951244_33849-h-18.htm.html#lv487" class="pginternal">*</a> longinqua facta est, si jam <span class="sidenotel">Ps. 41, 3. 4. 11.</span><i>sitit tibi</i>; si jam <i>factæ sunt ei lacrymæ suæ panis, dum dicitur ei per singulos dies, Ubi est Deus tuus</i>? si jam <span class="sidenotel">Ps. 26, 4.</span><i>petit a te unam et hanc requirit, ut inhabitet in domo tua per omnes dies vitæ suæ</i>: (Et quæ vita ejus nisi tu? et qui dies tui nisi æternitas tua, sicut <span class="sidenotel">Ps. 101, 28.</span><i>anni tui</i> qui <i>non deficiunt</i>, quia <i>idem ipse es</i>?) hinc ergo intelligat anima quæ potest, quam longe super omnia tempora sis æternus; quando tua domus quæ peregrinata non est, quamvis non sit tibi coæterna, tamen indesinenter et indeficienter tibi cohærendo nullam patitur vicissitudinem temporum. Hoc in conspectu tuo claret mihi, et magis magisque clarescat, oro te, atque in hac manifestatione persistam sobrius sub alis tuis.</p>
<p>14. Ecce nescio quid informe in istis mutationibus rerum extremarum atque <span class="correction" title="Original reads 'infirmarum', corrected by errata.">infimarum</span>. Et quis dicet mihi, nisi quisquis per inania cordis sui cum suis phantasmatibus vagatur et volvitur; quis nisi talis dicet mihi, quod diminuta atque consumpta omni specie, si sola remaneat informitas, per quam de specie in speciem res mutabatur et vertebatur, possit exhibere vices temporum? Omnino enim non potest, quia sine varietate motionum non sunt tempora: et nulla varietas, ubi nulla species.</p>
<p><a id="Cap12_12"/></p>
<div class="sidenotel">XII. Creatura duplex carens tempore.</div>
<p>15. Quibus consideratis quantum donas, Deus meus, quantum me ad pulsandum excitas, quantumque pulsanti aperis; duo reperio quæ fecisti carentia temporibus, cum tibi neutrum coæternum sit. Unum, quod ita formatum est, ut sine ullo defectu contemplationis, sine ullo intervallo mutationis, quamvis mutabile tamen non mutatum, tua æternitate atque incommutabilitate perfruatur: alterum, quod ita informe erat, ut ex qua forma, in quam formam vel motionis vel stationis <!-- Page 232 --><a id="page232" class="x-ebookmaker-pageno" title="{232}"></a>mutaretur, quo tempori subderetur, non haberet. Sed hoc ut informe esset non reliquisti, quoniam fecisti ante omnem diem, <i>in principio cœlum et terram</i>, hæc duo quæ dicebam. <i>Terra autem invisibilis erat et incomposita, et tenebræ super abyssum.</i> Quibus verbis insinuatur informitas, ut gradatim excipiantur, qui omnimodam speciei privationem nec tamen ad nihil perventionem cogitare non possunt, unde fieret alterum cœlum, et terra visibilis atque composita, et aqua speciosa, et quidquid deinceps in constitutione hujus mundi non sine diebus factum commemoratur; quia talia sunt ut in eis agantur vicissitudines temporum, propter ordinatas commutationes motionum atque formarum<a href="3062217976969951244_33849-h-26.htm.html#Nt320" id="NtA320" class="pginternal"><sup>[320]</sup></a>.</p>
<p><a id="Cap12_13"/></p>
<div class="sidenotel">XIII. Cur sine dierum commemoratione dicit Scriptura, quod in principio fecit Deus cœlum et terram.</div>
<p>16. Hoc interim sentio Deus meus, cum audio loquentem Scripturam tuam, <span class="sidenotel">Gen. 1, 1.</span><i>In principio fecit Deus cœlum et terram: terra autem erat invisibilis et incomposita, et tenebræ erant super abyssum</i>, neque commemorantem quoto<a href="3062217976969951244_33849-h-18.htm.html#lv488" class="pginternal">*</a> die feceris hæc. Sic interim sentio, propter illud cœlum cœli, cœlum intellectuale, ubi est intellectus nosse simul, non <i>ex parte</i>, non <span class="sidenotel">1 Cor. 13, 12.</span><i>in ænigmate</i>, non <i>per speculum</i>; sed ex toto, in manifestatione<a href="3062217976969951244_33849-h-18.htm.html#lv489" class="pginternal">*</a>, <i>facie ad faciem</i>: non modo hoc, modo illud; sed quod dictum est, nosse simul sine ulla vicissitudine temporum: et propter <i>invisibilem atque incompositam terram</i> sine ulla vicissitudine temporum, quæ solet habere modo hoc et modo illud; quia ubi nulla species, nusquam est hoc et illud. Propter duo hæc primitus formatum et penitus informe; illud, cœlum, sed <i>cœlum cœli</i>; hoc vero, terram, sed <i>terram invisibilem et incompositam</i>: propter duo hæc interim sentio sine commemoratione dierum dicere Scripturam tuam, <i>In principio fecit Deus cœlum et terram</i>. Statim quippe subjecit quam terram dixerit. Et quod secundo die commemoratur factum firmamentum, et vocatum cœlum; insinuat de quo cœlo prius sine diebus sermo locutus sit.</p>
<p><a id="Cap12_14"/></p>
<div class="sidenotel">XIV. Scripturæ profunditas.</div>
<p>17. Mira profunditas eloquiorum tuorum, quorum ecce ante nos superficies blandiens parvulis: sed mira profunditas, Deus meus, mira profunditas! Horror est intendere in eam; horror honoris, et tremor amoris. <span class="sidenotel">Ps. 138, 22.</span><i>Odi hostes<a href="3062217976969951244_33849-h-26.htm.html#Nt321" id="NtA321" class="pginternal"><sup>[321]</sup></a> ejus</i> <!-- Page 233
  --><a id="page233" class="x-ebookmaker-pageno" title="{233}"></a>vehementer. O si <i>occidas</i> eos de<a href="3062217976969951244_33849-h-18.htm.html#lv490" class="pginternal">*</a> <i>gladio bis acuto</i>, et non sint hostes ejus! Sic enim amo eos occidi sibi, ut vivant tibi. Ecce autem alii non reprehensores, sed laudatores libri Geneseos: "Non," inquiunt, "hoc voluit in his verbis intelligi Spiritus Dei, qui per Moysen famulum ejus ista conscripsit; non hoc voluit intelligi quod tu dicis, sed aliud quod nos dicimus." Quibus ego, te arbitro, Deus, omnium nostrum<a href="3062217976969951244_33849-h-18.htm.html#lv491" class="pginternal">*</a>, ita respondeo.</p>
<p><a id="Cap12_15"/></p>
<div class="sidenotel">XV. Quæ de Deo deque Angelis et informi materia sentit Augustinus, non possunt oblucutores negare.</div>
<p><a id="Sec12_18"/>18. "Num dicetis falsa esse, quæ mihi Veritas voce forti in aurem interiorem dicit de vera æternitate Creatoris, quod nequaquam ejus substantia per tempora varietur, nec ejus voluntas extra ejus substantiam sit? Unde non eum modo velle hoc, modo velle illud; sed semel et simul et semper velle omnia quæ vult; non iterum et iterum, neque nunc ista nunc illa, nec velle postea quod nolebat, aut nolle quod volebat prius: quia talis voluntas mutabilis est, et omne mutabile æternum non est; Deus autem noster æternus est. Item quod mihi dicit<a href="3062217976969951244_33849-h-18.htm.html#lv492" class="pginternal">*</a> in aurem interiorem, exspectatio rerum venturarum fit contuitus cum venerint; idemque contuitus fit memoria cum præterierint: omnis porro intentio quæ ita variatur, mutabilis est; et omne mutabile æternum non est: Deus autem noster æternus est." Hæc colligo atque conjungo et invenio Deum meum, Deum æternum, non aliqua nova voluntate condidisse creaturam, nec scientiam ejus transitorium aliquid pati.</p>
<p><a id="Sec12_19"/>19. "Quid ergo dicetis, contradictores? An falsa sunt ista?" "Non," inquiunt. "Quid illud? num falsum est omnem naturam formatam materiamve formabilem non esse, nisi ab illo qui summe bonus est, quia summe est?" "Neque hoc negamus," inquiunt. "Quid igitur? an illud negatis, sublimem quamdam esse creaturam tam casto amore cohærentem Deo vero et vere æterno, ut quamvis ei coæterna non sit, in nullam tamen temporum varietatem et vicissitudinem ab illo se resolvat et defluat, sed in ejus solius veracissima <!-- Page 234 --><a id="page234" class="x-ebookmaker-pageno" title="{234}"></a>contemplatione requiescat?" Quoniam tu, Deus, diligenti te quantum præcipis, ostendis ei te et sufficis ei; et ideo non declinat a te, nec ad se<a href="3062217976969951244_33849-h-26.htm.html#Nt322" id="NtA322" class="pginternal"><sup>[322]</sup></a>. Hæc est domus<a href="3062217976969951244_33849-h-26.htm.html#Nt323" id="NtA323" class="pginternal"><sup>[323]</sup></a> Dei non terrena, neque ulla cœlesti mole corporea, sed spiritualis et particeps æternitatis tuæ, quia sine labe in æternum<a href="3062217976969951244_33849-h-18.htm.html#lv493" class="pginternal">*</a>. <span class="sidenotel">Ps. 148, 6.</span><i>Statuisti enim eam in sæculum et in sæculum sæculi; præceptum posuisti et non præteribit</i>. Nec tamen tibi Deo coæterna, quoniam non <span class="correction" title="Semicolon added by errata.">sine initio; facta</span> est enim.</p>
<p>20. Nam etsi non invenimus tempus ante illam, <span class="sidenotel">Eccli. 1, 4.</span><i>prior quippe omnium creata est sapientia</i>; nec utique illa Sapientia tibi, Deus noster, Patri suo plane coæterna et æqualis et <i>per quam creata sunt omnia</i>, et in quo <i>Principio fecisti cœlum et terram</i>; sed profecto sapientia quæ creata est, intellectualis natura scilicet, quæ contemplatione luminis lumen est: dicitur enim et ipsa, quamvis creata, sapientia. Sed quantum interest inter lumen quod illuminat et quod illuminatur<a href="3062217976969951244_33849-h-26.htm.html#Nt324" id="NtA324" class="pginternal"><sup>[324]</sup></a>, tantum inter sapientiam quæ creat et istam quæ creata est; sicut inter justitiam justificantem et justitiam quæ justificatione facta est. Nam et nos dicti sumus justitia tua. Ait enim quidam servus tuus, <span class="sidenotel">2 Cor. 5, 21.</span><i>ut nos simus justitia Dei in ipso</i>. Ergo quia prior omnium creata est quædam sapientia quæ creata est, mens rationalis et intellectualis castæ civitatis tuæ, <span class="sidenotel">Gal. 4, 26.</span><i>matris nostræ quæ sursum est, et libera est</i>, et <i>æterna in cœlis</i>; (quibus cœlis, nisi qui <span class="sidenotel">Ps. 148, 4.</span><i>te laudant cœli cœlorum</i>; quia hoc est et cœlum cœli Domino?) etsi non invenimus tempus ante illam, quia et creaturam temporis antecedit, quæ prior omnium creata est; ante illam tamen est ipsius Creatoris æternitas, a quo facta sumpsit exordium, (quamvis non temporis quoniam<a href="3062217976969951244_33849-h-18.htm.html#lv494" class="pginternal">*</a> nondum erat tempus,) ipsius tamen conditionis suæ.</p>
<p>21. Unde ita est abs te Deo nostro, ut aliud sit plane quam tu, et non idipsum<a href="3062217976969951244_33849-h-26.htm.html#Nt325" id="NtA325" class="pginternal"><sup>[325]</sup></a>. Quoniam etsi non solum ante <span class="correction" title="Original reads 'illum', corrected by errata.">illam</span>, sed nec in illa invenimus tempus, quia est idonea faciem tuam <!-- Page 235 --><a id="page235" class="x-ebookmaker-pageno" title="{235}"></a>semper videre nec uspiam deflectitur ab ea, quo fit ut nulla mutatione varietur; inest ei tamen ipsa mutabilitas unde tenebresceret et frigesceret, nisi amore grandi tibi cohærens, tanquam semper meridies luceret et ferveret ex te. O <span class="sidenotel">Ps. 25, 8.</span><i>domus</i> luminosa et speciosa, <i>dilexi decorem tuum, et locum habitationis gloriæ</i> Domini mei fabricatoris et possessoris tui! Tibi suspiret<a href="3062217976969951244_33849-h-18.htm.html#lv495" class="pginternal">*</a> peregrinatio mea; et dico ei qui fecit te, ut possideat et me in te, quia fecit et me. <span class="sidenotel">Ps. 118, 176.</span><i>Erravi sicut ovis perdita</i>; sed <span class="sidenotel">Luc. 15, 5.</span><i>in humeris pastoris mei</i>, structoris tui, spero me <i>reportari</i> tibi.</p>
<p>22. Quid dicitis mihi quos alloquebar contradictores, qui tamen et Moysen pium famulum Dei, et libros ejus oracula sancti Spiritus creditis? Estne ista <i>domus</i> Dei, non quidem Deo coæterna, sed tamen secundum modum suum <i>æterna in cœlis</i>, ubi vices temporum frustra quæritis, quia non invenietis? supergreditur enim omnem distentionem, et omne spatium ætatis volubile, cui semper <span class="sidenotel">Ps. 62, 28.</span><i>inhærere Deo bonum est</i>. "Est," inquiunt. Quid igitur ex iis quæ clamavit cor meum ad Deum meum, cum <i>audiret</i> interius <i>vocem laudis ejus</i>, quid tandem falsum esse contenditis? An quia erat informis materies, ubi propter nullam formam nullus ordo erat; ubi autem nullus ordo erat, nulla esse vicissitudo temporum poterat; et tamen hoc pene nihil, inquantum non omnino nihil erat, ab illo utique erat a quo est quidquid est, quod utcumque aliquid est? "Hoc quoque," aiunt, "non negamus."</p>
<p><a id="Cap12_16"/></p>
<div class="sidenotel">XVI. Rem habere non vult cum iis qui contradicunt veritati divinæ.</div>
<p>23. Cum his enim volo coram te aliquid colloqui, Deus meus, qui hæc omnia, quæ intus in mente mea non tacet veritas tua, vera esse concedunt<a href="3062217976969951244_33849-h-18.htm.html#lv496" class="pginternal">*</a>. Nam qui hæc negant, latrent quantum volunt et obstrepant sibi; persuadere conabor ut quiescant, et viam præbeant ad se verbo tuo: quod 1. si noluerint et repulerint me; obsecro, Deus meus, <span class="sidenotel">Ps. 27, 1.</span><i>ne</i> tu <i>sileas a me</i>. Tu loquere in corde meo veraciter; solus enim sic loqueris; et dimittam eos foris sufflantes in pulverem, et excitantes terram in oculos suos; et <i>intrem in cubile meum</i>, et cantem tibi amatoria, gemens inenarrabiles gemitus in peregrinatione mea, et recordans Jerusalem, extento in eam sursum corde, Jerusalem patriam meam, <i>Jerusalem matrem</i> meam, teque super eam regnatorem, illustratorem, patrem, tutorem, maritum, castas et fortes delicias, et solidum gaudium, et omnia bona ineffabilia simul omnia; quia unum <!-- Page 236 --><a id="page236" class="x-ebookmaker-pageno" title="{236}"></a>summum et verum bonum: et non avertar, donec in ejus pacem matris charissimæ, ubi sunt <i>primitiæ spiritus</i><a href="3062217976969951244_33849-h-26.htm.html#Nt326" id="NtA326" class="pginternal"><sup>[326]</sup></a> mei, unde mihi ista certa sunt, colligas totum quod sum, a dispersione<a href="3062217976969951244_33849-h-26.htm.html#Nt327" id="NtA327" class="pginternal"><sup>[327]</sup></a> et deformitate hac, et conformes atque confirmes in æternum, Deus meus, misericordia mea. Cum his autem qui cuncta illa quæ vera sunt, falsa esse non dicunt, honorantes et in culmine sequendæ auctoritatis nobiscum constituentes illam per sanctum Moysen editam sanctam Scripturam tuam, et tamen nobis aliquid contradicunt, ita loquor: Tu esto, Deus noster, arbiter inter confessiones meas et contradictiones eorum.</p>
<p><a id="Cap12_17"/></p>
<div class="sidenotel">XVII. Ut cœli et terræ nominibus aliud et aliud intelligi potest.</div>
<p>24. Dicunt enim: "Quamvis vera sint hæc, non ea tamen duo Moyses intuebatur, cum revelante spiritu diceret: <span class="sidenotel">Gen. 1. 1.</span><i>In principio fecit Deus cœlum et terram.</i> Non cœli nomine spiritualem vel intellectualem illam creaturam, semper faciem Dei contemplantem significavit; nec terræ nomine informem materiam." "Quid igitur?" "Quod nos dicimus," inquiunt, "hoc ille vir sensit, hoc verbis istis elocutus est." "Quid est illud?" "Nomine," aiunt, "cœli et terræ, totum istum visibilem mundum prius universaliter et breviter significare voluit, ut postea digereret dierum enumeratione, quasi articulatim, universa quæ sancto Spiritui placuit sic enuntiare. Tales quippe homines erant rudis ille atque carnalis populus cui loquebatur, ut eis opera Dei non nisi sola visibilia commendanda judicaret. <i>Terram</i> vero <i>invisibilem et incompositam</i>, tenebrosamque abyssum, unde consequenter ostenditur per illos dies facta atque disposita esse cuncta ista visibilia quæ nota sunt omnibus, non incongruenter informem istam materiam intelligendam esse consentiunt."</p>
<p>25. Quid si dicat alius, "eamdem informitatem, confusionemque materiæ, <i>cœli et terræ</i> nomine prius insinuatam, quod ex ea mundus iste visibilis cum omnibus naturis quæ in eo manifestissime apparent, qui <i>cœli et terræ</i> nomine sæpe appellari solet, conditus atque perfectus est?" Quid si dicat et alius, "<i>cœlum et terram</i> quidem invisibilem visibilemque naturam non indecenter appellatam; ac per hoc universam creaturam quam <i>fecit</i> in Sapientia, id est <i>in Principio, Deus</i>, hujuscemodi duobus vocabulis esse comprehensam: <!--
  Page 237 --><a id="page237" class="x-ebookmaker-pageno" title="{237}"></a>verumtamen quia non de ipsa substantia Dei, sed ex nihilo cuncta facta sunt, quia non sunt idipsum quod Deus, et inest quædam mutabilitas omnibus, sive maneant, sicut æterna domus Dei; sive mutentur, sicut anima hominis et corpus; communem omnium rerum invisibilium visibiliumque materiem adhuc informem, sed certe formabilem, unde fieret cœlum et terra, id est invisibilis atque visibilis jam utraque formata creatura, his nominibus enuntiatam, quibus appellaretur <i>Terra invisibilis et incomposita</i>, et, <i>Tenebræ super abyssum</i>: ea distinctione, ut <i>terra invisibilis et incomposita</i> intelligatur materies corporalis ante qualitatem formæ; <i>tenebræ</i> autem <i>super abyssum</i>, spiritualis materies ante cohibitionem quasi fluentis immoderationis et ante illuminationem Sapientiæ?"</p>
<p>26. Est adhuc quod dicat si quis alius velit, "non scilicet jam perfectas atque formatas invisibiles visibilesque naturas, <i>cœli et terræ</i> nomine significari cum legitur, <i>In principio fecit Deus cœlum et terram</i>; sed ipsam adhuc informem inchoationem rerum formabilem creabilemque materiam his nominibus appellatam, quod in ea jam essent ista confusa, nondum qualitatibus formisque distincta, quæ nunc jam digesta suis ordinibus vocantur <i>cœlum et terra</i>; illa spiritualis, hæc corporalis creatura."</p>
<p><a id="Cap12_18"/></p>
<div class="sidenotel">XVIII. Quis error innoxius in Scripturis.</div>
<p>27. Quibus omnibus auditis et consideratis, nolo verbis contendere; <span class="sidenotel">2 Tim. 2, 14.</span><i>ad nihil enim utile est, nisi ad subversionem audientium</i>. Ad ædificationem autem <span class="sidenotel">1 Tim. 1, 8. 5.</span><i>bona est lex, si quis ea legitime utatur; quia finis ejus est charitas de corde puro, et conscientia bona, et fide non ficta</i>. Et novit magister noster <i>in</i> quibus <span class="sidenotel">Matt. 22, 40.</span><i>duobus præceptis totam Legem Prophetasque suspenderit</i>. Quæ mihi ardenter confitenti, Deus meus, lumen oculorum meorum in occulto, quid mihi obest, cum diversa in his verbis intelligi possint, quæ tamen vera sint, quid, inquam, mihi, obest, si aliud ego sensero, quam sensit alius eum sensisse qui scripsit? Omnes quidem qui legimus, nitimur hoc indagare atque comprehendere, quod voluit ille quem legimus. Et cum eum veridicum credimus, nihil quod falsum esse vel novimus vel putamus, audemus eum existimare dixisse. Dum ergo quisque conatur id sentire in Scripturis sanctis, quod in eis sensit ille qui scripsit; quid mali est si hoc sentiat, quod tu, lux omnium veridicarum <!-- Page 238 --><a id="page238" class="x-ebookmaker-pageno" title="{238}"></a>mentium, ostendis verum esse, etiamsi non hoc sensit ille quem legit; cum et ille verum, nec tamen hoc senserit?</p>
<p><a id="Cap12_19"/></p>
<div class="sidenotel">XIX. Quæ liquido vera.</div>
<p>28. Verum est enim, Domine, fecisse te cœlum et terram; et verum est esse Principium <span class="sidenotel">Ps. 103, 24.</span><i>Sapientiam</i> tuam <i>in qua fecisti omnia</i>. Item verum est, quod mundus iste visibilis habet magnas partes suas cœlum et terram, brevi complexione factarum omnium conditarumque naturarum. Et verum est, quod omne mutabile insinuat notitiæ nostræ quamdam informitatem, qua formam capit, vel qua mutatur et vertitur. Verum est, nulla tempora perpeti quod ita cohæret formæ incommutabili, ut quamvis sit mutabile, non mutetur. Verum est, informitatem, quæ prope<a href="3062217976969951244_33849-h-18.htm.html#lv497" class="pginternal">*</a> nihil est, vices temporum habere non posse. Verum est, quod unde fit aliquid, potest quodam genere locutionis habere jam nomen ejus rei quæ inde fit; unde potuit vocari cœlum et terra quælibet informitas unde factum est cœlum et terra. Verum est, omnium formatorum nihil esse informi vicinius quam terram et abyssum. Verum est, quod non solum creatum atque formatum, sed etiam quidquid creabile atque formabile est, tu fecisti ex quo sunt omnia. Verum est, omne quod ex informi formatur, prius esse informe, deinde formatum.</p>
<p><a id="Cap12_20"/></p>
<div class="sidenotel">XX. <i>In principio creavit</i> &amp;c. varie intellectum.</div>
<p>29. Ex his omnibus veris, de quibus non dubitant quorum interiori oculo talia videre donasti, et qui Moysen famulum tuum in Spiritu veritatis locutum esse immobiliter credunt; ex his ergo omnibus aliud sibi tollit qui dicit: <i>In principio fecit Deus cœlum et terram</i>, id est, "In Verbo suo sibi coæterno fecit Deus intelligibilem atque sensibilem, vel spiritualem corporalemque creaturam." Aliud qui dicit: <i>In principio fecit Deus cœlum et terram</i>, id est, "In Verbo suo sibi coæterno fecit Deus universam istam molem corporei mundi hujus, cum omnibus quas continet manifestis notisque naturis." Aliud qui dicit: <i>In principio fecit Deus cœlum et terram</i>, id est, "In Verbo suo sibi coæterno fecit Deus informem materiam<a href="3062217976969951244_33849-h-26.htm.html#Nt328" id="NtA328" class="pginternal"><sup>[328]</sup></a> creaturæ spiritualis et corporalis." Aliud qui dicit: <i>In <!-- Page 239 --><a id="page239" class="x-ebookmaker-pageno" title="{239}"></a>principio fecit Deus cœlum et terram</i>, id est, "In Verbo suo sibi coæterno fecit Deus informem materiam creaturæ corporalis ubi confusum adhuc erat cœlum et terra, quæ nunc jam distincta atque formata in istius mundi mole sentimus." Aliud qui dicit: <i>In principio fecit Deus cœlum et terram</i>, id est, "In ipso exordio faciendi atque operandi, fecit Deus informem materiam confuse habentem cœlum et terram; unde formata nunc eminent et apparent, cum omnibus quæ in eis sunt."</p>
<p><a id="Cap12_21"/></p>
<div class="sidenotel">XXI. Terra erat invisibilis &amp;c. varie intellectum.</div>
<p>30. Item quod attinet ad intellectum verborum sequentium, ex illis omnibus veris, aliud sibi tollit qui dicit: <i>Terra autem erat invisibilis et incomposita, et tenebræ erant super abyssum</i>, id est, "Corporale<a href="3062217976969951244_33849-h-18.htm.html#lv498" class="pginternal">*</a> illud quod fecit Deus, adhuc materies erat corporearum rerum informis, sine ordine, sine luce." Aliud qui dicit: <i>Terra autem erat invisibilis et incomposita, et tenebræ erant super abyssum</i>, id est, "Hoc totum quod cœlum et terra appellatum est, adhuc informis et tenebrosa materies erat, unde fieret cœlum corporeum et terra corporea, cum omnibus quæ in eis sunt corporeis sensibus nota." Aliud qui dicit: <i>Terra autem erat invisibilis et incomposita, et tenebræ erant super abyssum</i>, id est, "Hoc totum quod cœlum et terra appellatum est, adhuc informis et tenebrosa materies erat, unde fieret cœlum intelligibile quod alibi dicitur cœlum cœli; <span class="sidenotel">Ps. 113, 16.</span>et terra, scilicet omnis natura corporea, sub quo nomine intelligatur etiam hoc cœlum corporeum; id est unde fieret omnis invisibilis visibilisque creatura." Aliud qui dicit: <i>Terra autem erat invisibilis et incomposita, et tenebræ erant super abyssum</i>; "non illam informitatem nomine <i>cœli et terræ</i> Scriptura appellavit; sed jam erat, inquit, ipsa informitas quam terram invisibilem et incompositam tenebrosamque abyssum nominavit, de qua cœlum et terram Deum fecisse prædixerat, spiritualem scilicet, corporalemque creaturam." Aliud qui dicit: <i>Terra autem erat invisibilis et incomposita, et tenebræ erant super abyssum</i>, id est, "Informitas quædam jam materies erat, unde <i>cœlum et terram Deum fecisse</i> Scriptura prædixit; totam scilicet corpoream mundi molem, in duas maximas partes, superiorem atque inferiorem <!-- Page 240 --><a id="page240" class="x-ebookmaker-pageno" title="{240}"></a>distributam, cum omnibus, quæ in eis sunt, usitatis notisque creaturis."</p>
<p><a id="Cap12_22"/></p>
<div class="sidenotel">XXII. Aliquid esse a Deo conditum, de quo sileat liber Genesis, nihil repugnat.</div>
<p>31. Cum enim duabus istis extremis sententiis resistere quisquam ita tentaverit: "Si non vultis<a href="3062217976969951244_33849-h-18.htm.html#lv499" class="pginternal">*</a> hanc informitatem materiæ cœli et terræ nomine appellatam videri; erat ergo aliquid quod non fecerat Deus, unde cœlum et terram faceret; neque enim Scriptura narravit quod istam materiem Deus fecerit, nisi intelligamus<a href="3062217976969951244_33849-h-18.htm.html#lv500" class="pginternal">*</a> eam cœli et terræ, aut solius terræ vocabulo significatam cum diceretur, <i>In principio fecit Deus cœlum et terram</i>; ut id quod sequitur, <i>Terra autem erat invisibilis et incomposita</i>, quamvis informem materiam sic placuerit appellare, non tamen intelligamus nisi eam quam fecit Deus in eo quod præscriptum<a href="3062217976969951244_33849-h-18.htm.html#lv501" class="pginternal">*</a> est, <i>fecit Deus cœlum et terram</i>." Respondebunt assertores duarum istarum sententiarum quas extremas posuimus, aut illius, aut illius, cum hæc audierint, et dicent: "Informem quidem istam materiam non negamus a Deo<a href="3062217976969951244_33849-h-18.htm.html#lv502" class="pginternal">*</a> factam, Deo a quo sunt omnia bona valde: quia sicut dicimus amplius bonum esse quod creatum atque formatum est, ita fatemur minus bonum esse quod factum est creabile atque formabile, sed tamen bonum: non autem commemorasse Scripturam, quod hanc informitatem fecerit Deus, sicut alia multa non commemoravit, <span class="sidenotel">Isa. 6, 2; et 37, 16.</span>ut Cherubim et Seraphim, et quæ Apostolus distincte ait, <span class="sidenotel">Col. 1, 16.</span><i>Sedes, Dominationes, Principatus, Potestates</i>, quæ tamen omnia Deum fecisse manifestum est. Aut si<a href="3062217976969951244_33849-h-18.htm.html#lv503" class="pginternal">*</a> eo quod dictum est, <i>fecit cœlum et terram</i>, comprehensa sunt omnia; quid de aquis dicimus, super quas ferebatur Spiritus Dei? Si enim, terra nominata, simul intelliguntur; quomodo jam terræ nomine materies informis accipitur, quando tam speciosas aquas videmus? Aut si ita accipitur; cur ex eadem informitate scriptum est, factum firmamentum et vocatum cœlum, neque scriptum est factas esse aquas? Non enim adhuc informes sunt et invisæ, quas ita decora specie fluere cernimus. Aut si tunc acceperunt istam speciem cum dixit Deus, <span class="sidenotel">Gen. 1, 9.</span><i>Congregetur aqua quæ est sub firmamento</i>, ut congregatio sit ipsa formatio; quid respondebitur de aquis quæ super firmamentum sunt? quia neque informes tam honorabilem sedem accipere meruissent, nec scriptum est qua voce formatæ sint. Unde si aliquid Genesis tacuit Deum fecisse, quod tamen Deum fecisse nec sana fides, nec certus ambigit intellectus; nec ideo ulla sobria doctrina dicere <!-- Page 241 --><a id="page241" class="x-ebookmaker-pageno" title="{241}"></a>audebit istas aquas coæternas Deo, quia in libro Geneseos commemoratas quidem audimus<a href="3062217976969951244_33849-h-18.htm.html#lv504" class="pginternal">*</a>, ubi autem factæ sint non invenimus: cur non informem quoque illam materiem, quam Scriptura hæc terram invisibilem et incompositam, tenebrosamque abyssum appellat, docente veritate intelligamus ex<a href="3062217976969951244_33849-h-18.htm.html#lv505" class="pginternal">*</a> Deo factam esse de nihilo, ideoque illi non esse coæternam, quamvis ubi facta sit, omiserit enuntiare ista narratio?"</p>
<p><a id="Cap12_23"/></p>
<div class="sidenotel">XXIII. Duo dissensionum genera in Scripturis interpretandis.</div>
<p>32. His ergo auditis atque perspectis pro captu infirmitatis meæ, quam tibi confiteor scienti Deo meo, duo video dissensionum genera oboriri posse, cum aliquid a nuntiis veracibus per signa enuntiatur: unum si de veritate rerum, alterum si de ipsius qui enuntiat voluntate dissensio est. Aliter enim quærimus de creaturæ conditione quid verum sit; aliter autem quid in his verbis Moyses, egregius domesticus fidei tuæ, intelligere lectorem auditoremque voluerit. In illo primo genere discedant a me omnes, qui ea quæ falsa sunt, se scire arbitrantur. In hoc item altero discedant a me omnes qui ea quæ falsa sunt, Moysen dixisse arbitrantur. Conjungar autem illis, Domine, in te, et delecter cum eis in te, qui veritate tua pascuntur in latitudine charitatis; et accedamus simul ad verba Libri tui, et quæramus in eis voluntatem tuam per voluntatem famuli tui, cujus calamo dispensasti ea.</p>
<p><a id="Cap12_24"/></p>
<div class="sidenotel">XXIV. Ex multis veris non debet fidenter asseri hoc aut illud sensisse Moysen.</div>
<p>33. Sed quis nostrum sic inveniet eam inter tam multa vera<a href="3062217976969951244_33849-h-18.htm.html#lv506" class="pginternal">*</a>, quæ in illis verbis aliter atque aliter intellectis occurrunt quærentibus; ut tam fidenter dicat hoc sensisse Moysen, atque hoc in illa narratione voluisse intelligi, quam fidenter dicit hoc verum esse, sive ille hoc senserit sive aliud? Ecce enim, Deus meus, ego servus tuus qui vovi tibi sacrificium confessionis in his litteris, et oro ut ex misericordia tua <i>reddam tibi vota mea</i>; ecce ego quam fidenter dico in tuo Verbo incommutabili omnia te fecisse, invisibilia et visibilia, numquid tam fidenter dico non aliud quam hoc attendisse Moysen cum scriberet: <i>In principio fecit Deus cœlum et terram?</i> Quia non sicut in tua veritate hoc certum video, ita in ejus mente video id eum cogitasse cum hæc scriberet. Potuit enim cogitare in ipso faciendi exordio, cum diceret, <i>In principio</i>: potuit et cœlum et terram hoc loco, nullam jam formatam perfectamque naturam sive spiritualem sive corporalem, sed utramque inchoatam et adhuc informem velle intelligi. Video quippe vere potuisse dici, quidquid horum <!--
  Page 242 --><a id="page242" class="x-ebookmaker-pageno" title="{242}"></a>diceretur; sed quid horum in his verbis ille cogitaverit, non ita video: quamvis sive aliquid<a href="3062217976969951244_33849-h-18.htm.html#lv507" class="pginternal">*</a> horum, sive quid aliud quod a me commemoratum non est, tantus vir ille mente conspexerit, cum hæc verba promeret, verum eum vidisse apteque id enuntiasse non dubitem.</p>
<p><a id="Cap12_25"/></p>
<div class="sidenotel">XXV. Adversus eos qui aliorum interpretandi rationem temere rejiciunt.</div>
<p>34. Nemo jam mihi molestus sit dicendo mihi: Non hoc sensit Moyses quod tu dicis, sed hoc sensit quod ego dico. Si enim mihi diceret: "Unde scis hoc sensisse Moysen quod de his verbis ejus eloqueris?" æquo animo ferre deberem et responderem fortasse quæ superius respondi, vel aliquanto uberius, si esset durior. Cum vero dicit: "Non hoc ille sensit quod tu dicis, sed quod ego dico;" neque tamen negat, quod uterque nostrum dicit, utrumque verum esse; o vita pauperum Deus meus, in cujus sinu non est contradictio, plue mihi mitigationes in cor, ut patienter<a href="3062217976969951244_33849-h-26.htm.html#Nt329" id="NtA329" class="pginternal"><sup>[329]</sup></a> tales feram qui non mihi hoc dicunt, quia divini sunt, et in corde famuli tui viderunt quod dicunt; sed quia superbi sunt: nec noverunt Moysi sententiam, sed amant suam; non quia vera est, sed quia sua est. Alioquin<a href="3062217976969951244_33849-h-26.htm.html#Nt330" id="NtA330" class="pginternal"><sup>[330]</sup></a> et aliam veram pariter amarent, sicut ego amo quod dicunt, quando verum dicunt; non quia ipsorum est, sed quia verum est; et ideo jam nec ipsorum est, quia verum est. Si autem ideo ament illud quia verum est, jam et ipsorum est, et meum est; quoniam in commune omnium est veritatis<a href="3062217976969951244_33849-h-18.htm.html#lv508" class="pginternal">*</a> amatorum. Illud autem quod contendunt non hoc sensisse Moysen quod ego dico, sed quod ipsi dicunt; nolo, non amo: quia etsi ita est, tamen ista temeritas non scientiæ sed audaciæ est; nec visus, sed typhus eam peperit. Ideoque, Domine, tremenda sunt judicia tua; quoniam veritas tua nec mea est, nec illius aut illius, sed omnium nostrum quos ad ejus communionem publice vocas, terribiliter admonens nos, ut eam nolimus habere privatam, ne privemur ea. Nam quisquis id quod tu omnibus ad fruendum proponis, sibi proprie vindicat, <!-- Page 243 --><a id="page243" class="x-ebookmaker-pageno" title="{243}"></a>et suum vult esse quod omnium est; a communi propellitur ad sua, hoc est, a veritate ad mendacium. <span class="sidenotel">Joh. 8, 44.</span><i>Qui enim loquitur mendacium, de suo loquitur.</i></p>
<p>35. Attende, judex optime, Deus ipsa veritas, attende quid dicam contradictori huic, attende; coram te enim dico, et coram fratribus meis, qui <span class="sidenotel">1 Tim. 1, 8.</span><i>legitime utuntur Lege usque ad finem charitatis</i>; attende, et vide quid ei dicam, si placet tibi. Hanc enim vocem huic refero fraternam et pacificam: "Si ambo videmus verum esse quod dicis, et ambo videmus verum esse quod dico; ubi, quæso, id videmus? Nec ego utique in te, nec tu in me; sed ambo in ipsa, quæ supra mentes nostras est, incommutabili Veritate. Cum ergo de ipsa Domini Dei nostri luce non contendamus; cur de proximi cogitatione contendimus, quam sic videre non possumus ut videtur incommutabilis Veritas; quando si ipse Moyses apparuisset nobis atque dixisset, 'Hoc cogitavi;' nec sic eam videremus, sed crederemus? Non itaque <span class="sidenotel">1 Cor. 4, 6.</span><i>supra quam scriptum est, unus pro altero infletur adversus alterum. <span class="sidenotel">Deut. 6, 5; Mat. 22, 37.</span>Diligamus Dominum Deum nostrum ex toto corde, et ex tota anima, et ex tota mente nostra, et proximum nostrum sicut nosmetipsos</i>. Propter quæ duo præcepta charitatis sensisse Moysen, quidquid in illis Libris sensit, nisi crediderimus, mendacem faciemus Deum, cum de animo conservi, aliter quam ille docuit opinamur. Jam vide quam stultum sit in tanta copia verissimarum sententiarum, quæ de illis verbis erui possunt temere affirmare, quam earum Moyses, potissimum senserit; et perniciosis contentionibus ipsam offendere charitatem, propter quam dixit omnia, cujus dicta conamur exponere."</p>
<p><a id="Cap12_26"/></p>
<div class="sidenotel">XXVI. Qui sermo deceat Scripturam.</div>
<p>36. Et tamen ego, Deus meus, celsitudo humilitatis meæ, et requies laboris mei, qui audis confessiones meas, et <i>dimittis peccata mea</i>; quoniam tu mihi præcipis ut <i>diligam proximum meum sicut meipsum</i>, non possum minus credere de Moyse fidelissimo famulo tuo, quam mihi optarem ac desiderarem abs te dari muneris, si tempore illo natus essem quo ille, eoque loco me constituisses, ut per servitutem cordis ac linguæ meæ, Litteræ illæ dispensarentur, quæ tanto post essent omnibus gentibus profuturæ, et per universum orbem tanto auctoritatis culmine omnium falsarum superbarumque doctrinarum verba superaturæ. Vellem quippe, si tunc ego <!-- Page 244 --><a id="page244" class="x-ebookmaker-pageno" title="{244}"></a>essem Moyses, (ex eadem namque massa omnes venimus; et <span class="sidenotel">Ps. 8, 5.</span><i>quid est homo, nisi quia memor es ejus</i>?) vellem ergo, si tunc ego essem quod ille, et mihi abs te Geneseos liber scribendus injungeretur, talem mihi eloquendi facultatem dari, et eum texendi sermonis modum, ut neque illi qui nondum queunt intelligere quemadmodum creat Deus, tanquam excedentia vires suas dicta recusarent; et illi qui hoc jam possunt, in quamlibet veram sententiam cogitando venissent, eam non prætermissam in paucis verbis tui famuli reperirent; et si alius aliam vidisset in luce veritatis, nec ipsa in eisdem verbis intelligenda deesset.</p>
<p><a id="Cap12_27"/></p>
<div class="sidenotel">XXVII. Scripturam decet humile simplexque verborum genus.</div>
<p>37. Sicut enim fons in parvo loco uberior est, pluribusque rivis in ampliora spatia fluxum ministrat, quam quilibet eorum rivorum, qui per multa locorum ab eodem fonte deducitur; ita narratio dispensatoris tui sermocinaturis pluribus profutura, parvo sermonis modulo scatet fluenta liquidæ veritatis: unde sibi quisque verum quod de his rebus potest, hic illud, ille illud, per longiores loquelarum anfractus trahat. Alii enim cum hæc verba legunt vel audiunt, cogitant Deum quasi hominem, aut quasi aliquam molem immensa præditam potestate, novo quodam et repentino placito, extra seipsam tanquam locis distantibus <i>fecisse cœlum et terram</i>, duo magna corpora supra et infra, quibus omnia continerentur. Et cum audiunt, <i>Dixit Deus, Fiat illud, et factum est</i> illud; cogitant verba cœpta et finita, sonantia temporibus atque transeuntia, post quorum transitum statim existere<a href="3062217976969951244_33849-h-18.htm.html#lv509" class="pginternal">*</a> quod jussum est ut existeret: et si quid forte aliud hoc modo ex familiaritate carnis opinantur. In quibus adhuc parvulis animalibus, dum isto humillimo genere verborum, tanquam materno sinu, eorum gestatur infirmitas, salubriter ædificatur fides, qua certum habeant et teneant Deum fecisse omnes naturas, quas eorum sensus mirabili varietate circumspicit. Quorum si quispiam quasi vilitatem dictorum aspernatus, extra nutritorias cunas superba imbecillitate se extenderit, heu! cadet miser. <a href="3062217976969951244_33849-h-18.htm.html#lv510" class="pginternal">*</a>Domine Deus, miserere, ne implumem pullum conculcent qui transeunt viam; et mitte angelum tuum, qui eum reponat in nido, ut vivat donec volet.</p>
<p><a id="Cap12_28"/></p>
</div></blockquote>
</body></html>
