<?xml version='1.0' encoding='utf-8'?>
<!DOCTYPE html PUBLIC '-//W3C//DTD XHTML 1.1//EN' 'http://www.w3.org/TR/xhtml11/DTD/xhtml11.dtd'>
<html xmlns="http://www.w3.org/1999/xhtml" xml:lang="en">
<head>
<meta name="generator" content="HTML Tidy for HTML5 for Linux version 5.6.0"/>
<meta http-equiv="Content-Type" content="application/xhtml+xml; charset=utf-8"/>
<title>Confessiones.</title>




<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta name="generator" content="Ebookmaker 0.11.30 by Project Gutenberg"/>
</head>
<body class="x-ebookmaker"><blockquote class="forsidenotel"><div id="pgepubid00008"><div class="sidenotel">XXVIII. Ut varie intelligitur ab eruditis Scriptura.</div>
<p>38. Alii vero quibus hæc verba non jam nidus, sed opaca fruteta sunt, vident in eis latentes fructus, et volitant lætantes, et garriunt scrutantes, et carpunt eos. Vident enim, cum hæc <!-- Page 245 --><a id="page245" class="x-ebookmaker-pageno" title="{245}"></a>verba legunt vel audiunt, tua, Deus, æterna et stabili permansione cuncta præterita et futura tempora superari; nec tamen quidquam esse temporalis creaturæ, quod tu non feceris: cujus voluntas quia id est quod tu, nullo modo mutata, vel, quæ antea non fuisset, exorta voluntate fecisti omnia: non de te similitudinem tuam formam omnium, sed de nihilo dissimilitudinem informem, quæ formaretur per similitudinem tuam, recurrens in te unum pro captu ordinato, quantum cuique rerum in suo genere datum est: et<a href="3062217976969951244_33849-h-18.htm.html#lv511" class="pginternal">*</a> fierent omnia bona valde, sive maneant circa te, sive gradatim remotiori distantia per tempora et locos pulchras variationes<a href="3062217976969951244_33849-h-18.htm.html#lv512" class="pginternal">*</a> faciant aut patiantur. Vident hæc, et gaudent in luce veritatis tuæ, quantulum hic valent.</p>
<p>39. Et alius eorum intendit in id quod dictum est, <i>In principio fecit Deus</i>, et respicit Sapientiam <i>Principium, quia et loquitur ipsa nobis</i>. Alius itidem intendit in eadem verba, et principium intelligit exordium rerum conditarum; et sic accipit, <i>In principio fecit</i>, ac si diceretur, Primo fecit. Atque in eis qui intelligunt, <i>In principio</i>, quod in Sapientia fecisti cœlum et terram; alius eorum ipsum cœlum et terram, creabilem materiam cœli et terræ sic esse credit cognominatam; alius jam formatas distinctasque naturas; alius unam formatam, eamdemque spiritualem cœli nomine, aliam informem corporalis materiæ, terræ nomine. Qui autem intelligunt in nominibus cœli et terræ, adhuc informem materiem, de qua formaretur cœlum et terra, nec ipsi uno modo id intelligunt: sed alius unde consummaretur intelligibilis sensibilisqne creatura; alius tantum unde sensibilis moles ista corporea, sinu grandi continens perspicuas promptasque naturas. Nec illi uno modo qui jam dispositas digestasque creaturas <i>cœlum et terram</i> vocari hoc loco credunt; sed alius invisibilem atque visibilem: alius solam visibilem in qua luminosum cœlum suspicimus, et terram caliginosam, quæque in eis sunt.</p>
<p><a id="Cap12_29"/></p>
<div class="sidenotel">XXIX. Quot modis dicitur aliquid prius.</div>
<p>40. At ille qui non aliter accipit, <i>In principio fecit</i>, quam si diceretur, "Primo fecit;" non habet quomodo veraciter intelligat cœlum et terram, nisi materiem cœli et terræ intelligat, videlicet universæ, id est intelligibilis corporalisque creaturæ<a href="3062217976969951244_33849-h-18.htm.html#lv513" class="pginternal">*</a>. Si enim jam formatam velit universam, recte ab eo quæri poterit, "Si hoc primo fecit Deus, quid fecerit deinceps:" et post universitatem non inveniet: ac per hoc <!-- Page 246 --><a id="page246" class="x-ebookmaker-pageno" title="{246}"></a>audiet invitus, "Quomodo illud primo, si postea nihil?" Cum vero dicit primo informem, deinde formatam, non est absurdus; si modo est idoneus discernere, quid præcedat æternitate, quid tempore, quid electione, quid origine. Æternitate, sicut Deus omnia; tempore, sicut flos fructum; electione, sicut fructus florem; origine, sicut sonus cantum. In his quatuor primum et ultimum quæ commemoravi, difficillime intelliguntur; duo media facillime. Namque rara visio est et nimis ardua conspicere, Domine, æternitatem tuam incommutabiliter mutabilia facientem, ac per hoc priorem. Quis deinde sic acutum<a href="3062217976969951244_33849-h-18.htm.html#lv514" class="pginternal">*</a> cernat animo, ut sine labore magno dignoscere valeat, quomodo sit prior sonus quam cantus, ideo quia cantus est formatus sonus, et esse utique aliquid non formatum potest, formari autem quod non est, non potest? Sic est prior materies, quam id quod ex ea fit<a href="3062217976969951244_33849-h-26.htm.html#Nt331" id="NtA331" class="pginternal"><sup>[331]</sup></a>: non ideo prior quia ipsa efficit, cum potius fiat; nec prior intervallo temporis. Neque enim priore tempore sonos edimus informes sine cantu, et eos posteriore tempore in formam cantici coaptamus aut fingimus; sicut ligna quibus arca, vel argentum quo vasculum fabricatur. Tales quippe materiæ, tempore etiam præcedunt formas rerum quæ fiunt ex eis: at in cantu non ita est. Cum enim cantatur, auditur sonus ejus; non prius informiter sonat, et deinde formatur in cantum. Quod enim primo utrumque sonuerit, præterit; nec ex eo quidquam reperies quod resumptum arte componas: et ideo cantus in sono suo vertitur; qui sonus ejus, materies ejus est. Idem quippe formatur ut cantus sit; et ideo, sicut dicebam, prior materies sonandi quam forma cantandi: non per faciendi potentiam prior<a href="3062217976969951244_33849-h-18.htm.html#lv515" class="pginternal">*</a>; neque enim sonus est cantandi artifex, sed cantanti animæ subjacet ex corpore, de quo cantum faciat. Nec tempore prior; simul enim cum cantu editur. Nec prior electione; non enim potior sonus quam cantus, quandoquidem cantus est non tantum sonus, verum etiam speciosus sonus. Sed prior est origine; quia non cantus formatur ut sonus sit, <!-- Page 247 --><a id="page247" class="x-ebookmaker-pageno" title="{247}"></a>sed sonus formatur ut cantus sit. Hoc exemplo, qui potest intelligat materiam rerum primo factam, et appellatam <i>cœlum et terram</i>, quia inde facta sunt cœlum et terra: nec tempore primo factam; quia formæ rerum exserunt tempora<a href="3062217976969951244_33849-h-26.htm.html#Nt332" id="NtA332" class="pginternal"><sup>[332]</sup></a>, illa autem erat informis; jamque in temporibus simul animadvertitur. nec tamen de illa narrari<a href="3062217976969951244_33849-h-18.htm.html#lv516" class="pginternal">*</a> aliquid potest, nisi velut tempore prior sit; cum pendatur extremior, quia profecto meliora sunt formata quam informia, et præcedatur<a href="3062217976969951244_33849-h-18.htm.html#lv517" class="pginternal">*</a> æternitate Creatoris, ut esset de nihilo, unde aliquid fieret.</p>
<p><a id="Cap12_30"/></p>
<div class="sidenotel">XXX. Tractatores Scripturæ diversa sentientes concordent invicem charitate et studio veritatis.</div>
<p>41. In hac diversitate sententiarum verarum concordiam pariat ipsa Veritas; et Deus noster misereatur nostri, ut <i>legitime Lege utamur, præcepti fine, pura charitate</i>: ac per hoc si quis quærit ex me, quid horum Moyses tuus ille famulus senserit, non sunt hi sermones confessionum mearum. Si tibi non confiteor, nescio; et scio tamen illas veras esse sententias, exceptis carnalibus de quibus quantum existimavi locutus sum: quos tamen bonæ spei parvulos hæc verba Libri tui non territant, alta humiliter, et pauca copiose. Sed omnes quos in eis verbis vera cernere ac dicere fateor, diligamus nos invicem, pariterque diligamus te Deum nostrum fontem veritatis, si non vana, sed ipsam sitimus; eumdemque famulum tuum Scripturæ hujus dispensatorem, Spiritu tuo plenum, ita honoremus, ut hoc eum te revelante cum hæc scriberet attendisse credamus, quod in eis maxime et luce veritatis, et fruge utilitatis excellit.</p>
<p><a id="Cap12_31"/></p>
<div class="sidenotel">XXXI. Sensisse putandus est Moyses quidquid veri potest in ipsius verbis inveniri.</div>
<p>42. Ita cum alius dixerit, "Hoc sensit quod ego;" et alius, "Imo illud quod ego;" religiosius me arbitror dicere, "Cur non utrumque potius, si utrumque verum est?" Et si quid tertium, et si quid quartum, et si quid omnino aliud verum quispiam in his verbis videt; cur non illa omnia vidisse credatur, per quem Deus unus sacras Litteras vera et diversa visuris multorum sensibus temperavit? Ego certe, quod intrepidus de meo corde pronuntio, si ad culmen auctoritatis aliquid scriberem; sic mallem scribere, ut quod veri quisque de his rebus capere posset, mea verba resonarent, quam ut <!-- Page 248 --><a id="page248" class="x-ebookmaker-pageno" title="{248}"></a>veram sententiam ad hoc apertius ponerem, ut excluderem cæteras, quarum falsitas me non posset offendere. Nolo itaque, Deus meus, tam præceps esse, ut hoc illum virum de te meruisse non credam. Sensit ille omnino in his verbis, atque cogitavit cum ea scriberet, quidquid hic veri potuimus invenire, et quidquid nos non potuimus, aut nondum possumus, et tamen in eis inveniri potest.</p>
<p><a id="Cap12_32"/></p>
<div class="sidenotel">XXXII. Veri Scripturæ sensus a Spiritu Sancto revelantur.</div>
<p>43. Postremo, Domine qui Deus es, et non caro et sanguis; si quid homo minus vidit<a href="3062217976969951244_33849-h-18.htm.html#lv518" class="pginternal">*</a>, numquid et <span class="sidenotel">Ps. 142, 10.</span><i>Spiritum tuum bonum</i> qui <i>deducet me in terram rectam</i>, latere potuit, quidquid eras in eis verbis tu ipse revelaturus legentibus posteris, etsiamsi ille per quem dicta sunt, unam fortassis ex multis veris sententiam cogitavit? Quod si ita est, sit igitur illa quam cogitavit cæteris excelsior<a href="3062217976969951244_33849-h-18.htm.html#lv519" class="pginternal">*</a>. Nobis autem, Domine, aut ipsam demonstra, aut quam placet alteram veram; ut sive nobis hoc quod etiam illi homini tuo, sive aliud ex eorumdem verborum occasione patefacias, tu tamen pascas nos, non error illudat<a href="3062217976969951244_33849-h-26.htm.html#Nt333" id="NtA333" class="pginternal"><sup>[333]</sup></a>. Ecce, Domine Deus meus, quam multa de paucis verbis, quam multa, oro te, scripsimus! Quæ nostræ vires, quæ tempora omnibus Libris tuis ad istum modum sufficient<a href="3062217976969951244_33849-h-18.htm.html#lv520" class="pginternal">*</a>? Sine me itaque brevius in eis confiteri tibi, et eligere unum aliquid quod tu inspiraveris verum, certum et bonum, etiamsi multa occurrerint, ubi multa occurrere poterunt; ea fide confessionis meæ, ut si hoc dixero quod sensit minister tuus, recte atque optime; id enim conari me oportet: quod si assecutus non fuero, id tamen dicam quod mihi per ejus verba tua Veritas dicere voluerit, quæ illi quoque dixit quod voluit.</p>
<p><br class="c1"/></p>
<hr class="full"/>
<p><!-- Page 249 --><a id="page249" class="x-ebookmaker-pageno" title="{249}"></a></p>
<h3 id="pgepubid00023">LIBER DECIMUS TERTIUS.</h3>
<blockquote class="b1n"><div>
<p>Dei bonitatem vel ex hoc maxime commendari docet, quod cum rebus a se creatis nullatenus indigeret, eas non tantum condiderit, sed singulas quasque in suo genere perfecerit. Trinum Deum, ipsiusque Spiritus sancti proprietatem, primis Geneseos verbis insinuari ostendit; et de ejus in nobis effectibus præclare omnino disserit. Deinde tota conditi Universi historia nobis allegorice exhiberi docet mirabilem illum ordinem, quem in instituenda et sanctificanda Ecclesia Deus servare voluit, cum non alio plane fine condita fuerint universa.</p>
</div></blockquote>
<p><a id="Cap13_1"/></p>
<div class="sidenotel">I. Invocat Deum, cujus bonitate se præventum agnoscit.</div>
<p>1. Invoco te, Deus meus, misericordia mea, qui fecisti me, et oblitum tui non oblitus es. Invoco te in animam meam<a href="3062217976969951244_33849-h-26.htm.html#Nt334" id="NtA334" class="pginternal"><sup>[334]</sup></a>, quam præparas ad capiendum te ex desiderio quod inspiras ei: nunc invocantem te ne deseras, qui priusquam invocarem prævenisti et institisti crebrescens multimodis vocibus, ut audirem de longinquo et converterer, et vocantem me invocarem te. Tu enim, Domine, delevisti omnia mala merita mea, ne retribueres manibus meis in quibus a te defeci; et prævenisti omnia bona merita mea, ut retribueres manibus tuis quibus me fecisti; quia et priusquam essem, tu eras; nec eram cui præstares ut essem; et tamen ecce sum ex bonitate tua præveniente totum hoc quod me fecisti, et unde me fecisti. Neque enim eguisti<a href="3062217976969951244_33849-h-26.htm.html#Nt335" id="NtA335" class="pginternal"><sup>[335]</sup></a> me, aut ego tale bonum sum quo tu adjuveris, Dominus meus et Deus meus; non ut tibi sic serviam quasi ne fatigeris in agendo, aut ne minor sit potestas tua carens obsequio meo; neque ut sic te colam quasi terram, ut sis incultus si non te colam; sed ut serviam tibi et colam te, ut de te mihi bene sit<a href="3062217976969951244_33849-h-26.htm.html#Nt336" id="NtA336" class="pginternal"><sup>[336]</sup></a>, a quo mihi est ut sim cui bene sit.</p>
<p><a id="Cap13_2"/></p>
<div class="sidenotel">II. Creaturæ ex Dei bonitate subsistunt et perficiuntur.</div>
<p>2. Ex plenitudine quippe bonitatis tuæ creatura tua subsistit, ut bonum quod tibi nihil prodesset, ne<a href="3062217976969951244_33849-h-18.htm.html#lv521" class="pginternal">*</a> de te æquale tibi esset, tamen quia ex te fieri potuit, non deesset. Quid <!-- Page
  250 --><a id="page250" class="x-ebookmaker-pageno" title="{250}"></a>enim te promeruit <i>cœlum et terra</i>, quæ <i>fecisti in Principio</i>? Dicant quid te promeruerunt spiritualis corporalisque natura<a href="3062217976969951244_33849-h-18.htm.html#lv522" class="pginternal">*</a>, quas fecisti in Sapientia tua, ut inde penderent etiam inchoata et informia quæque in genere suo, vel spirituali vel corporali, euntia in immoderationem, et in longinquam dissimilitudinem tuam; spirituale informe præstantius, quam si formatum corpus esset; corporale autem informe præstantius, quam si omnino nihil esset: atque ita penderent in tuo Verbo informia, nisi per idem Verbum revocarentur ad unitatem tuam, et formarentur, et essent ab uno te summo bono universa bona valde. Quid te promeruerunt<a href="3062217976969951244_33849-h-18.htm.html#lv523" class="pginternal">*</a> ut essent saltem informia, quæ neque hoc essent, nisi ex te?</p>
<p>3. Quid te promeruit materies corporalis, ut esset saltem <span class="sidenotel">Gen. 1, 1.</span><i>invisibilis et incomposita</i>? quia neque hoc esset, nisi quia fecisti eam; ideoque te, quia non erat, promereri ut esset non poterat. Aut quid te promeruit inchoatio creaturæ spiritualis, ut saltem tenebrosa fluitaret<a href="3062217976969951244_33849-h-26.htm.html#Nt337" id="NtA337" class="pginternal"><sup>[337]</sup></a> similis abysso, tui dissimilis, nisi per idem Verbum converteretur ad idem a quo facta est, atque ab eo illuminata lux fieret, quamvis non æqualiter, tamen conformis formæ æquali tibi? Sicut enim corpori non hoc est esse quod pulchrum esse, alioquin deforme esse non posset: ita etiam creato spiritui non id est vivere, quod sapienter vivere; alioquin incommutabiliter saperet. <span class="sidenotel">Ps. 72, 18.</span><i>Bonum</i> autem illi <i>est hærere tibi semper</i><a href="3062217976969951244_33849-h-26.htm.html#Nt338" id="NtA338" class="pginternal"><sup>[338]</sup></a>, ne quod adeptus est conversione, aversione lumen amittat, et relabatur in vitam tenebrosæ abysso similem. Nam et nos qui secundum animam creatura spiritualis sumus, aversi a te nostro lumine, in ea vita <span class="sidenotel">Eph. 5, 8.</span><i>fuimus aliquando tenebræ</i>, et in reliquiis obscuritatis nostræ laboramus, donec simus <span class="sidenotel">Ps. 35, 7.</span><i>justitia tua</i> in Unico tuo <i>sicut montes Dei</i>: nam <i>judicia tua</i> fuimus, <i>sicut multa abyssus</i><a href="3062217976969951244_33849-h-26.htm.html#Nt339" id="NtA339" class="pginternal"><sup>[339]</sup></a>.</p>
<p><!-- Page 251 --><a id="page251" class="x-ebookmaker-pageno" title="{251}"></a></p>
<p><a id="Cap13_3"/></p>
<div class="sidenotel">III. Ex Dei gratia omnia.</div>
<p>4. Quod autem in primis conditionibus dixisti, <span class="sidenotel">Gen. 1, 3.</span><i>Fiat lux et facta est lux</i>; non incongruenter hoc intelligo in creatura spirituali; quia erat jam qualiscumque vita quam illuminares. Sed sicut non te promeruerat, ut esset talis vita quæ illuminari posset; ita nec cum jam esset, promeruit te ut illuminaretur. Neque enim ejus informitas placeret tibi, si non lux fieret, non existendo, sed intuendo illuminantem lucem eique hærendo<a href="3062217976969951244_33849-h-18.htm.html#lv524" class="pginternal">*</a>; ut et quod utcumque<a href="3062217976969951244_33849-h-26.htm.html#Nt340" id="NtA340" class="pginternal"><sup>[340]</sup></a> vivit, et quod beate vivit, non deberet nisi gratiæ tuæ, conversa per commutationem meliorem ad id quod neque in melius neque in deterius mutari potest; quod tu solus es, quia solus simpliciter es, cui non est aliud vivere, aliud beate vivere, quia tua beatitudo<a href="3062217976969951244_33849-h-26.htm.html#Nt341" id="NtA341" class="pginternal"><sup>[341]</sup></a> tu es.</p>
<p><a id="Cap13_4"/></p>
<div class="sidenotel">IV. Deus non eget rebus conditis.</div>
<p>5. Quid ergo tibi deesset ad bonum quod tu tibi es, etiamsi ista vel omnino nulla essent, vel informia remanerent, quæ non ex indigentia fecisti, sed ex plenitudine bonitatis tuæ, cohibens atque convertens ad formam, non ut tanquam tuum gaudium compleatur ex eis? Perfecto enim tibi displicet eorum imperfectio, ut ex te perficiantur et tibi placeant; non autem imperfecto, tanquam et tu eorum perfectione perficiendus sis. <i>Spiritus</i> enim tuus bonus <i>superferebatur super aquas</i>; non ferebatur ab eis tanquam in eis requiesceret. <i>In</i> quibus enim <i>requiescere</i> dicitur <i>Spiritus tuus</i> bonus, hos in se requiescere facit. Sed superferebatur incorruptibilis et incommutabilis voluntas tua, ipsa in se sibi sufficiens, super eam quam feceras vitam; cui non hoc est vivere quod beate vivere, quia vivit etiam fluitans in obscuritate sua; cui restat converti ad <!-- Page 252 --><a id="page252" class="x-ebookmaker-pageno" title="{252}"></a>eum a quo facta est, et magis magisque vivere apud <span class="sidenotel">Ps. 35, 10.</span><i>fontem vitæ, et in lumine ejus videre lumen</i>, et perfici, et illustrari, et beari.</p>
<p><a id="Cap13_5"/></p>
<div class="sidenotel">V. Trinitas, qui Deus est, ex primis verbis Geneseos intelligitur.</div>
<p>6. Ecce apparet mihi in ænigmate Trinitas, quod es Deus meus; quoniam tu, Pater, in <i>Principio</i> sapientiæ nostræ<a href="3062217976969951244_33849-h-18.htm.html#lv525" class="pginternal">*</a> quod est tua Sapientia de te nata, æqualis tibi et coæterna, id est in Filio tuo, <i>fecisti cœlum et terram</i>. Et multa diximus de <i>cœlo cœli</i>, et de terra invisibili et incomposita, et de abysso tenebrosa, secundum spiritualis informitatis vagabunda deliquia, nisi converteretur ad eum a quo erat qualiscumque vita, et illuminatione fieret speciosa vita, et esset cœlum cœli ejus, quod inter aquam et aquam postea factum est; et tenebam jam Patrem in Dei nomine, qui fecit hæc, et Filium in Principii<a href="3062217976969951244_33849-h-26.htm.html#Nt342" id="NtA342" class="pginternal"><sup>[342]</sup></a> nomine, in quo fecit hæc; et Trinitatem credens Deum meum, sicuti credebam, quærebam in eloquiis sanctis ejus, et ecce <i>Spiritus</i> tuus <i>superferebatur super aquas</i>. Ecce Trinitas Deus meus, Pater et Filius et Spiritus sanctus, creator universæ creaturæ.</p>
<p><a id="Cap13_6"/></p>
<div class="sidenotel">VI. Cur dictus est Spiritus superferri super aquas.</div>
<p>7. Sed quæ causa fuerat, o lumen veridicum! tibi admoveo cor meum; ne me vana doceat, discute tenebras ejus, et dic mihi, obsecro te per matrem charitatem; obsecro te, dic mihi quæ causa fuerat, ut post nominatum cœlum, et terram invisibilem et incompositam, et tenebras super abyssum, tum demum Scriptura tua nominaret Spiritum tuum<a href="3062217976969951244_33849-h-26.htm.html#Nt343" id="NtA343" class="pginternal"><sup>[343]</sup></a>? An quia oportebat sic eum insinuari, ut diceretur superferri; et non posset hoc dici, nisi prius illud commemoraretur cui superferri Spiritus tuus posset intelligi? Nec Patri enim nec Filio superferebatur; nec superferri recte diceretur, si nulli rei superferretur. Prius ergo dicendum erat cui superferretur, et deinde ille quem non oportebat aliter commemorari, nisi ut superferri diceretur. Cur ergo aliter eum insinuari non oportebat, nisi ut superferri diceretur?</p>
<p><a id="Cap13_7"/></p>
<div class="sidenotel">VII. Effectus Spiritus sancti.</div>
<p>8. Jam hinc sequatur qui potest intellectu Apostolum tuum dicentem, quia <span class="sidenotel">Rom. 5, 5.</span><i>charitas</i> tua <i>diffusa est in cordibus nostris per Spiritum sanctum, qui datus est nobis</i>; et <span class="sidenotel">1 Cor. 12, 1. 31.</span><i>de spiritualibus docentem</i> et <i>demonstrantem supereminentem viam charitatis</i>, et <span class="sidenotel">Eph. 3, 14-19.</span><i>flectentem genua pro nobis ad te, ut cognoscamus <!--
  Page 253 --><a id="page253" class="x-ebookmaker-pageno" title="{253}"></a>supereminentem scientiam charitatis Christi</i>. Ideoque ab initio supereminens superferebatur super aquas. Cui dicam? quomodo dicam de pondere cupiditatis in abruptam abyssum, et de sublevatione charitatis per Spiritum tuum, qui superferebatur super aquas? Cui dicam? quomodo dicam<a href="3062217976969951244_33849-h-18.htm.html#lv526" class="pginternal">*</a>? Neque enim loca sunt quibus mergimur et emergimus. Quid similius et quid dissimilius? Affectus sunt, amores sunt; immunditia spiritus nostri defluens inferius amore curarum, et sanctitas tui attollens nos superius amore securitatis<a href="3062217976969951244_33849-h-26.htm.html#Nt344" id="NtA344" class="pginternal"><sup>[344]</sup></a>, ut sursum cor habeamus ad te, ubi Spiritus tuus superfertur super aquas, et veniamus ad supereminentem requiem, cum <span class="sidenotel">Ps. 123, 5.</span><i>pertransierit anima nostra aquas quæ sunt sine substantia</i><a href="3062217976969951244_33849-h-26.htm.html#Nt345" id="NtA345" class="pginternal"><sup>[345]</sup></a>.</p>
<p><a id="Cap13_8"/></p>
<div class="sidenotel">VIII. Intellectuali creaturæ ad beatam requiem non sufficit quidquid Deo minus est.</div>
<p>9. Defluxit angelus, defluxit anima hominis, et indicaverunt abyssum universæ spiritualis<a href="3062217976969951244_33849-h-18.htm.html#lv527" class="pginternal">*</a> creaturæ in profundo tenebroso, nisi dixisses ab initio, <i>Fiat lux</i>, et facta esset lux, et inhæreret tibi omnis obediens intelligentia cœlestis civitatis tuæ, et requiesceret in Spiritu tuo, qui superfertur incommutabiliter super omne mutabile. Alioquin et ipsum cœlum cœli tenebrosa abyssus esset in se; <i>nunc antem lux est in Domino</i>. Nam et in ipsa misera inquietudine defluentium spirituum et indicantium tenebras suas nudatas veste luminis tui, satis ostendis quam magnam rationalem creaturam feceris, cui nullo modo sufficit ad beatam requiem quidquid te minus est<a href="3062217976969951244_33849-h-26.htm.html#Nt346" id="NtA346" class="pginternal"><sup>[346]</sup></a>, ac per hoc nec ipsa sibi. Tu enim, <span class="sidenotel">Ps. 17, 29.</span><i>Deus noster, illuminabis tenebras nostras</i>: ex te oriuntur <i>vestimenta</i> nostra, et <span class="sidenotel">Ps. 138, 12.</span><i>tenebræ nostræ sicut meridies erunt</i>. Da mihi te, Deus meus, redde mihi te: en amo<a href="3062217976969951244_33849-h-18.htm.html#lv528" class="pginternal">*</a>; et, si parum est, amem validius. Non possum metiri ut sciam quantum desit mihi amoris ad id quod sat est, ut currat vita mea in amplexus tuos, <span class="sidenotel">Ps. 30, 21.</span>nec avertatur donec abscondatur<a href="3062217976969951244_33849-h-18.htm.html#lv529" class="pginternal">*</a> in abscondito vultus tui<a href="3062217976969951244_33849-h-26.htm.html#Nt347" id="NtA347" class="pginternal"><sup>[347]</sup></a>. Hoc <!-- Page 254 --><a id="page254" class="x-ebookmaker-pageno" title="{254}"></a>tantum scio, quia male mihi est præter te, non solum extra me, sed et in meipso; et omnis mihi copia quæ Deus meus non est, egestas est.</p>
<p><a id="Cap13_9"/></p>
<div class="sidenotel">IX. Cur solus Spiritus sanctus superferebatur super aquas.</div>
<p>10. Numquid aut Pater aut Filius non superferebatur super aquas? Si tanquam loco sicut corpus, nec Spiritus sanctus: si autem incommutabilis divinitatis eminentia super omne mutabile, et Pater et Filius et Spiritus sanctus superferebatur super aquas. Cur ergo tantum de Spiritu tuo dictum est hoc? cur de illo tantum dictum est? Quasi locus ibi esset, qui non est locus, de quo solo dictum est quod sit donum tuum<a href="3062217976969951244_33849-h-26.htm.html#Nt348" id="NtA348" class="pginternal"><sup>[348]</sup></a>. In dono tuo requiescimus; ibi te fruimur. Requies nostra, locus noster. Amor illuc attollit nos, et Spiritus tuus bonus <span class="sidenotel">Ps. 9, 15.</span><i>exaltat</i> humilitatem nostram <span class="sidenotel">Luc. 2, 14.</span><i>de portis mortis</i>. In bona voluntate pax nobis est. Corpus pondere suo nititur ad locum suum. Pondus non ad ima tantum est, sed ad locum suum. Ignis sursum tendit, deorsum lapis. Ponderibus suis aguntur<a href="3062217976969951244_33849-h-18.htm.html#lv530" class="pginternal">*</a>, loca sua petunt. Oleum infra aquam fusum, super aquam attollitur; aqua super oleum fusa, infra oleum demergitur; ponderibus suis aguntur, loca sua petunt. Minus ordinata, inquieta sunt; ordinantur, et quiescunt. Pondus meum amor meus; eo feror quocumque feror<a href="3062217976969951244_33849-h-26.htm.html#Nt349" id="NtA349" class="pginternal"><sup>[349]</sup></a>. Dono tuo accendimur, et sursum ferimur. Inardescimus et imus. Ascendimus <span class="sidenotel">Ps. 83, 6.</span><i>ascensiones in corde</i>, et cantamus canticum graduum. Igne tuo, igne tuo bono inardescimus et imus; quoniam sursum imus <span class="sidenotel">Ps. 121, 6. 1.</span><i>ad pacem Jerusalem</i>, quoniam <i>jucundatus sum in his qui dixerunt mihi<a href="3062217976969951244_33849-h-18.htm.html#lv531" class="pginternal">*</a>, In domum Domini ibimus</i>. Ibi nos collocavit voluntas bona, ut nihil velimus aliud quam permanere illic in æternum.</p>
<p><a id="Cap13_10"/></p>
<div class="sidenotel">X. Ex dono Dei omnia.</div>
<p><a id="Sec13_11"/>11. Beata creatura quæ non novit aliud, cum esset ipsa aliud, nisi dono tuo quod superfertur super omne mutabile, mox ut facta est, attolleretur nullo intervallo temporis in ea vocatione qua dixisti, <span class="sidenotel">Gen. 1, 3.</span><i>Fiat lux, et fieret lux</i><a href="3062217976969951244_33849-h-18.htm.html#lv532" class="pginternal">*</a>. In nobis enim <!-- Page 255 --><a id="page255" class="x-ebookmaker-pageno" title="{255}"></a>distinguitur tempore, quod <span class="sidenotel">Eph. 5, 8.</span><i>tenebræ fuimus, et lux efficimur</i>: in illa vero dictum est quid esset, nisi illuminaretur; et ita dictum est, quasi prius fuerit fluxa et tenebrosa; ut appareret causa qua factum est ut aliter esset, id est, ut ad lumen indeficiens conversa lux esset. Qui potest, intelligat<a href="3062217976969951244_33849-h-18.htm.html#lv533" class="pginternal">*</a>; a te petat. Utquid mihi molestus est, quasi ego <span class="sidenotel">Joh. 1, 9.</span><i>illuminem</i> ullum <i>hominem venientem in hunc mundum</i>?</p>
<p><a id="Cap13_11"/></p>
<div class="sidenotel">XI. Symbola Trinitatis in homine.</div>
<p>12. Trinitatem omnipotentem quis intelligit? Et quis non loquitur eam, si tamen eam? Rara anima quæ dum de illa loquitur, scit, quod loquitur<a href="3062217976969951244_33849-h-18.htm.html#lv534" class="pginternal">*</a>. Et contendunt et dimicant, et nemo sine pace videt istam visionem. Vellem ut hæc tria cogitarent homines in seipsis<a href="3062217976969951244_33849-h-26.htm.html#Nt350" id="NtA350" class="pginternal"><sup>[350]</sup></a>. Longe aliud sunt ista tria <!-- Page 256 --><a id="page256" class="x-ebookmaker-pageno" title="{256}"></a>quam illa Trinitas: sed dico ubi se exerceant et ibi probent, et sentiant quam longe sunt<a href="3062217976969951244_33849-h-18.htm.html#lv535" class="pginternal">*</a>. Dico autem hæc tria: esse, nosse, velle. Sum enim, et novi, et volo: sum sciens, et volens; et scio esse me, et velle; et volo esse, et scire. In his igitur tribus quam sit inseparabilis vita, et una vita, et una mens, et una essentia, quam denique inseparabilis distinctio, et tamen distinctio, videat qui potest. Certe coram se est; attendat in se, et videat, et dicat mihi. Sed cum invenerit in his aliquid et dixerit, non jam se putet invenisse illud quod supra ista est incommutabile, quod est incommutabiliter, et scit incommutabiliter, et vult incommutabiliter: et utrum propter tria hæc et ibi Trinitas, an in singulis hæc tria, ut<a href="3062217976969951244_33849-h-18.htm.html#lv536" class="pginternal">*</a> terna singulorum sint; an utrumque miris modis simpliciter et multipliciter, infinito in se sibi fine, quo est, et sibi notum est, et sibi sufficit, incommutabiliter idipsum, copiosa unitatis magnitudine; quis facile cogitaverit? quis ullo modo dixerit? quis quolibet modo temere pronuntiaverit?</p>
<p><a id="Cap13_12"/></p>
<div class="sidenotel">XII. Mundi creatio formationem Ecclesiæ præfigurat.</div>
<p>13. Procede in confessione, fides mea; dic Domino Deo tuo: <i>Sancte, Sancte, Sancte, Domine Deus</i> meus, in nomine tuo baptizati sumus, <i>Pater et Fili et Spiritus sancte; in nomine tuo baptizamus, Pater et Fili et Spiritus sancte</i>; quia et apud nos in Christo suo<a href="3062217976969951244_33849-h-18.htm.html#lv537" class="pginternal">*</a> <i>fecit Deus cœlum et terram</i>, spirituales et carnales Ecclesiæ suæ<a href="3062217976969951244_33849-h-26.htm.html#Nt351" id="NtA351" class="pginternal"><sup>[351]</sup></a>; et <i>terra</i> nostra antequam acciperet formam doctrinæ, <i>invisibilis erat et incomposita</i>, et ignorantiæ tenebris tegebamur; quoniam <span class="sidenotel">Ps. 38, 12.</span><i>pro iniquitate erudisti hominem</i>, et <span class="sidenotel">Ps. 35, 7.</span><i>judicia tua sicut multa abyssus</i>. Sed quia <span class="sidenotel">Gen. 1, 2.</span><i>Spiritus</i> tuus <i>superferebatur super aquam</i>, non reliquit miseriam nostram misericordia tua, et dixisti: <span class="sidenotel">Mat. 3, 12.</span><i>Fiat lux. Pœnitentiam agite, appropinquavit enim regnum cœlorum</i>. <!-- Page 257 --><a id="page257" class="x-ebookmaker-pageno" title="{257}"></a><i>Pœitenitam agite, Fiat lux</i>. Et quoniam <span class="sidenotel">Ps. 41, 7.</span><i>conturbata erat ad nos ipsos anima nostra, commemorati sumus tui, Domine, de terra Jordanis, et de monte</i><a href="3062217976969951244_33849-h-26.htm.html#Nt352" id="NtA352" class="pginternal"><sup>[352]</sup></a> æquali tibi, sed <i>parvo</i> propter nos; et displicuerunt nobis tenebræ nostræ, conversi sumus ad te, <i>et facta est lux</i>. Et ecce <span class="sidenotel">Eph. 5, 8.</span><i>fuimus aliquando tenebræ; nunc autem lux in Domino</i>.</p>
<p><a id="Cap13_13"/></p>
<div class="sidenotel">XIII. Renovatio hominis dum hic vivit, nondum perfecta.</div>
<p>14. Et tamen adhuc <span class="sidenotel">2 Cor. 5, 7.</span><i>per fidem, nondum per speciem</i>. <span class="sidenotel">Rom. 8, 24.</span><i>Spe enim salvi facti sumus. Spes autem quæ videtur, non est spes.</i> Adhuc <span class="sidenotel">Ps. 41, 8.</span><i>abyssus abyssum invocat</i>, sed jam <i>in voce<a href="3062217976969951244_33849-h-18.htm.html#lv538" class="pginternal">*</a> cataractarum tuarum</i><a href="3062217976969951244_33849-h-26.htm.html#Nt353" id="NtA353" class="pginternal"><sup>[353]</sup></a>. Adhuc et ille qui dicit, <span class="sidenotel">1 Cor. 3, 1.</span><i>Non potui vobis loqui quasi spiritualibus, sed quasi carnalibus</i>, etiam ipse nondum <span class="sidenotel">Phil. 3, 13.</span><i>se arbitratur comprehendisse; et quæ retro oblitus, in ea quæ ante sunt, extenditur</i>, et <i>ingemiscit gravatus</i>, et <span class="sidenotel">2 Cor. 5, 4.</span><i>sitit anima ejus ad Deum vivum, quemadmodum cervus ad fontes aquarum</i>, et dicit: <span class="sidenotel">Ps. 41, 2. 3.</span><i>Quando veniam? habitaculum suum quod de cœlo est, superindui cupiens</i>, et <span class="sidenotel">2 Cor. 5, 2.</span><i>invocat</i> inferiorem <i>abyssum</i>, dicens: <span class="sidenotel">Rom. 12, 2.</span><i>Nolite conformari huic sæculo, sed reformamini in novitate mentis vestræ</i>; et, <span class="sidenotel">1 Cor. 14, 20.</span><i>Nolite pueri effici mentibus<a href="3062217976969951244_33849-h-18.htm.html#lv539" class="pginternal">*</a>, sed malitia parvuli estote, ut mentibus perfecti sitis</i>; et, <span class="sidenotel">Gal. 3, 1.</span><i>O stulti Galatæ, quis vos fascinavit?</i> Sed jam non in voce sua; <span class="sidenotel">Act. 2, 2.</span>in tua enim qui misisti Spiritum tuum de excelsis, per eum qui <span class="sidenotel">Ps. 67, 19.</span><i>ascendit in altum, <span class="sidenotel">Mal. 3, 10.</span>et aperuit cataractas donorum</i> suorum, ut <span class="sidenotel">Ps. 45, 5.</span><i>fluminis impetus lætificaret civitatem</i> tuam. Illi enim suspirat <span class="sidenotel">Rom. 8, 23.</span><span class="sidenotel">Joh. 3, 29.</span><i>sponsi amicus, habens</i> jam <i>spiritus primitias</i> penes eum, sed adhuc <i>in semetipso ingemiscens, adoptionem exspectans redemptionem corporis sui</i>: illi suspirat, membrum est enim sponsæ; et illi zelat, <i>amicus</i> est enim <i>sponsi</i>; illi zelat non sibi, quia <i>in voce cataractarum <!-- Page 258 --><a id="page258" class="x-ebookmaker-pageno" title="{258}"></a>tuarum</i>, non in voce sua <span class="sidenotel">Ps. 41, 8.</span><i>invocat</i> alteram <i>abyssum</i>, cui zelans <span class="sidenotel">2 Cor. 11, 3.</span><i>timet, ne sicut serpens Evam decepit astutia sua, sic et eorum sensus corrumpantur a castitate, quæ est in</i> sponso nostro Unico tuo. Quæ est illa speciei lux? Cum <span class="sidenotel">1 Joh. 3, 2.</span><i>videbimus eum sicuti est</i>, et transierint <span class="sidenotel">Ps. 41, 4.</span><i>lacrymæ quæ mihi factæ sunt panis die ac nocte, dum dicitur mihi quotidie, Ubi est Deus tuus?</i></p>
<p><a id="Cap13_14"/></p>
<div class="sidenotel">XIV. Fide et spe corroboramur.</div>
<p>15. Et ego dico: Deus meus, ubi es? Ecce ubi es<a href="3062217976969951244_33849-h-18.htm.html#lv540" class="pginternal">*</a>. Respiro in te paululum, cum <span class="sidenotel">Ps. 41, 5.</span><i>effundo super me animam meam in voce exsultationis et confessionis, soni festivitatem celebrantis</i>. Et adhuc <i>tristis est</i>, quia relabitur et fit <i>abyssus</i>; vel potius, sentit adhuc se esse <i>abyssum</i>. Dicit ei fides mea quam accendisti in nocte ante pedes meos: <i>Quare tristis es, anima mea, et quare conturbas me? <span class="sidenotel">Ps. 42, 5. 6.</span>Spera in Domino; <span class="sidenotel">Ps. 118, 105.</span>lucerna pedibus tuis verbum ejus.</i> <span class="sidenotel">Rom. 8, 10.</span><i>Spera</i> et persevera, donec transeat nox mater iniquorum, donec transeat <span class="sidenotel">Cant. 2, 17.</span><i>ira</i> Domini, cujus <span class="sidenotel">Ps. 29, 13.</span><i>filii</i> et <i>nos fuimus</i> aliquando <i>tenebræ</i>, quarum residua trahimus in <span class="sidenotel">Ps. 5, 5.</span><i>corpore propter peccatum mortuo, donec aspiret dies et removeantur umbræ. <span class="sidenotel">Ps. 42, 5.</span>Spera in Domino: mane<a href="3062217976969951244_33849-h-26.htm.html#Nt354" id="NtA354" class="pginternal"><sup>[354]</sup></a> astabo<a href="3062217976969951244_33849-h-18.htm.html#lv541" class="pginternal">*</a>, et contemplabor; semper confitebor illi. Mane astabo, et videbo salutare vultus mei, <span class="sidenotel">Rom. 8, 11.</span>Deum meum qui vivificabit et mortalia corpora nostra, propter Spiritum qui habitat in nobis</i>; quia super interius nostrum <i>tenebrosum et fluidum misericorditer superferebatur</i>. Unde et in hac peregrinatione <span class="sidenotel">2 Cor. 1, 22.</span><i>pignus</i> accepimus, ut <span class="sidenotel">Eph. 5, 8.</span><i>jam simus lux</i>, dum adhuc <span class="sidenotel">Rom. 8, 24.</span><i>spe salvi facti sumus, <span class="sidenotel">1 Thess. 5, 5.</span>et filii lucis, et filii diei, non filii noctis neque tenebrarum</i>, quod tamen <i>fuimus</i>. <i>Inter</i> quos et nos in isto adhuc incerto humanæ notitiæ, tu solus <i>dividis</i>, qui <i>probas corda</i> nostra, et <span class="sidenotel">Gen. 1, 5.</span><i>vocas lucem diem, et tenebras noctem</i>. Quis enim nos discernit, nisi tu? <span class="sidenotel">1 Cor. 4, 7.</span><i>quid autem habemus quod non accepimus a te, <span class="sidenotel">Rom. 9, 21.</span>ex eadem massa vasa in honorem, ex qua sunt et alia facta in contumeliam?</i></p>
<p><a id="Cap13_15"/></p>
<div class="sidenotel">XV. Explanat ver. 6. cap. 1. Gen. <i>Fiat firmamentum</i> &amp;c. Quid firmamentum, quid superiores aquæ.</div>
<p>16. Aut quis, nisi tu, Deus noster, fecisti nobis <span class="sidenotel">Is. 24, 4.</span><i>firmamentum</i> auctoritatis super nos in Scriptura tua divina? <span class="sidenotel">Ps. 103, 2.</span><i>Cœlum</i> enim <i>plicabitur ut liber</i>, et nunc <i>sicut pellis extenditur</i> super nos. Sublimioris enim auctoritatis est tua divina Scriptura, <!-- Page 259 --><a id="page259" class="x-ebookmaker-pageno" title="{259}"></a>cum jam obierunt istam mortem illi mortales, per quos eam dispensasti nobis. Et tu scis, Domine, tu scis quemadmodum pellibus indueris homines, cum peccato mortales fierent<a href="3062217976969951244_33849-h-26.htm.html#Nt355" id="NtA355" class="pginternal"><sup>[355]</sup></a>. Unde <span class="sidenotel">Gen. 3, 21.</span><i>sicut pellem extendisti firmamentum</i> Libri tui, concordes utique sermones tuos, quos per mortalium ministerium superposuisti nobis. Namque ipsa eorum morte, <i>solidamentum</i><a href="3062217976969951244_33849-h-26.htm.html#Nt356" id="NtA356" class="pginternal"><sup>[356]</sup></a> auctoritatis in eloquiis tuis per eos editis sublimiter <i>extenditur</i> super omnia quæ subter sunt; quod cum hic viverent, non ita sublimiter extentum erat. Nondum <i>sicut pellem cœlum extenderas</i>, nondum mortis eorum famam usquequaque dilataveras<a href="3062217976969951244_33849-h-26.htm.html#Nt357" id="NtA357" class="pginternal"><sup>[357]</sup></a>.</p>
<p>17. <i>Videamus</i>, Domine, <i>cœlos, opera digitorum tuorum</i>; disserena oculis nostris nubilum quo subtexisti eos. Ibi est <span class="sidenotel">Ps. 18, 8.</span><i>testimonium</i> tuum, <i>sapientiam præstans parvulis. <span class="sidenotel">Ps. 8, 4.</span>Perfice</i>, Deus meus, <i>laudem</i> tuam <i>ex ore infantium et lactentium</i>. Neque enim novimus alios libros ita destruentes superbiam, ita <span class="sidenotel">Ver. 3.</span><i>destruentes inimicum et defensorem</i>, resistentem reconciliationi tuæ defendendo peccata sua<a href="3062217976969951244_33849-h-26.htm.html#Nt358" id="NtA358" class="pginternal"><sup>[358]</sup></a>. Non novi, Domine, non novi alia tam casta eloquia, quæ sic mihi persuaderent confessionem, et lenirent cervicem meam jugo tuo, et invitarent colere te gratis. Intelligam ea, Pater bone; da mihi hæc subterposito, quia subterpositis solidasti ea.</p>
<p>18. Sunt aliæ <i>aquæ super</i> hoc <i>firmamentum</i>, credo, immortales, et a terrena corruptione secretæ. Laudent nomen tuum, laudent te supercœlestes populi Angelorum tuorum, qui non opus habent suspicere<a href="3062217976969951244_33849-h-18.htm.html#lv542" class="pginternal">*</a> firmamentum hoc, et legendo cognoscere verbum tuum<a href="3062217976969951244_33849-h-26.htm.html#Nt359" id="NtA359" class="pginternal"><sup>[359]</sup></a>. <span class="sidenotel">Mat. 18, 10.</span><i>Vident</i> enim <i>faciem</i> tuam <i>semper</i>, <!-- Page 260 --><a id="page260" class="x-ebookmaker-pageno" title="{260}"></a>et ibi legunt sine syllabis temporum, quid velit æterna voluntas tua. Legunt, eligunt et diligunt; semper legunt, et nunquam præterit quod legunt. Eligendo enim et diligendo legunt ipsam incommutabilitatem consilii tui. Non clauditur codex eorum, nec <i>plicatur</i> liber eorum; quia tu ipse illis hoc es, et es in æternum: quia super hoc firmamentum ordinasti eos, quod<a href="3062217976969951244_33849-h-18.htm.html#lv543" class="pginternal">*</a> firmasti super infirmitatem inferiorum populorum, ubi suspicerent et cognoscerent misericordiam tuam, temporaliter enuntiantem te, qui fecisti tempora. <span class="sidenotel">Ps. 35, 6.</span><i>In cœlo</i> enim, <i>Domine, misericordia tua, et veritas tua usque ad nubes</i>. Transeunt nubes, cœlum autem manet. Transeunt prædicatores verbi tui ex hac vita in aliam vitam; Scriptura vero tua usque in finem sæculi super populos extenditur. Sed et <span class="sidenotel">Mat. 24, 35.</span><i>cœlum et terra transibunt; sermones autem</i> tui <i>non transibunt</i>: quoniam et <i>pellis plicabitur</i>, et <i>fenum</i> super quod extendebatur, cum claritate sua præteriet; <span class="sidenotel">Isa. 40, 6.</span><i>verbum autem</i> tuum <i>manet in æternum</i>; quod <span class="sidenotel">1 Cor. 13, 12.</span><i>nunc in ænigmate</i> nubium et <i>per speculum</i> cœli, non <span class="sidenotel">1 Joh. 3, 2.</span><i>sicuti est</i>, apparet nobis; quia et <i>nos</i> quamvis Filio tuo dilecti simus, <span class="sidenotel">Cant. 2, 9. Vers. Vet.</span><i>nondum apparuit quod erimus. Attendit per retia</i> carnis, et blanditus est, et inflammavit, et <span class="sidenotel">Cant. 1, 6.</span><i>cucurrimus post odorem</i> ejus. Sed <span class="sidenotel">1 Joh. 3, 2.</span><i>cum apparuerit, similes ei erimus, quoniam videbimus cum sicuti est</i>: sicuti est, Domine, videre nostrum, quod nondum est nobis<a href="3062217976969951244_33849-h-18.htm.html#lv544" class="pginternal">*</a>.</p>
<p><a id="Cap13_16"/></p>
<div class="sidenotel">XVI. Solus Deus se scit omnino sicuti est.</div>
<p>19. Nam sicut omnino tu es, tu scis solus, qui es incommutabiliter, et scis incommutabiliter, et vis incommutabiliter. Et essentia tua scit et vult incommutabiliter, et scientia tua est et vult incommutabiliter, et voluntas tua est et scit incommutabiliter. Nec videtur justum esse coram te, ut quemadmodum se scit lumen incommutabile, ita sciatur ab illuminato commutabili. Ideoque <span class="sidenotel">Ps. 142, 6.</span><i>anima mea tanquam terra sine aqua tibi</i>; quia sicut se illuminare de se non potest, ita se satiare de se non potest. Sic enim <span class="sidenotel">Ps. 35, 10.</span><i>apud te fons vitæ</i>, quomodo <i>in lumine tuo videbimus lumen</i>.</p>
<p><a id="Cap13_17"/></p>
<div class="sidenotel">XVII. In ver. 9: <i>Congregentur aquæ</i> &amp;c. Quid mare, quid arida. Explicatur ver. 11: <i>Germinet terra</i> &amp;c.</div>
<p>20. Quis congregavit amaricantes<a href="3062217976969951244_33849-h-26.htm.html#Nt360" id="NtA360" class="pginternal"><sup>[360]</sup></a> in societatem unam? <!-- Page 261
  --><a id="page261" class="x-ebookmaker-pageno" title="{261}"></a>Idem namque illis finis est temporalis et terrenæ felicitatis, propter quam faciunt omnia; quamvis innumerabili varietate curarum fluctuent. Quis, Domine, nisi tu qui dixisti ut <span class="sidenotel">Ps. 94, 5.</span><i>congregarentur aquæ in congregationem unam, et appareret arida, sitiens tibi</i>? Quoniam <i>tuum est</i> et <i>mare</i>, et <span class="sidenotel">Ps. 62, 2.</span><i>tu fecisti illud, et aridam terram manus tuæ formaverunt</i>; neque enim amaritudo voluntatum, sed <i>congregatio aquarum</i> vocatur mare. Tu enim coerces etiam malas cupiditates animarum, et figis limites <i>quousque</i> progredi sinantur, <span class="sidenotel">Job 38, 10. 11.</span><i>atque<a href="3062217976969951244_33849-h-18.htm.html#lv545" class="pginternal">*</a> ut in se comminuantur fluctus earum</i>; atque ita facis mare ordine imperii tui super omnia<a href="3062217976969951244_33849-h-26.htm.html#Nt361" id="NtA361" class="pginternal"><sup>[361]</sup></a>.</p>
<p>21. At animas <i>sitientes tibi</i>, et <i>apparentes</i> tibi, alio fine distinctas a societate maris, occulto et dulci fonte irrigas, ut et <i>terra det fructum suum</i><a href="3062217976969951244_33849-h-26.htm.html#Nt362" id="NtA362" class="pginternal"><sup>[362]</sup></a>: et dat fructum suum<a href="3062217976969951244_33849-h-18.htm.html#lv546" class="pginternal">*</a>, et, te jubente Domino Deo suo, germinat anima nostra opera misericordiæ <i>secundum genus</i>; diligens proximum in subsidiis necessitatum carnalium, <i>habens in se semen secundum similitudinem</i>; quoniam ex nostra infirmitate compatimur ad subveniendum indigentibus, similiter opitulantes quemadmodum nobis vellemus opem ferri, si eodem modo indigeremus; non tantum in facilibus, tanquam in <i>herba seminali</i>, sed etiam in protectione adjutorii, forti robore, sicut <i>lignum fructiferum</i>; id est, beneficum<a href="3062217976969951244_33849-h-18.htm.html#lv547" class="pginternal">*</a> ad eripiendum eum qui injuriam patitur, de manu potentis, et præbendo protectionis umbraculum valido robore justi judicii.</p>
<p><a id="Cap13_18"/></p>
<div class="sidenotel">XVIII. In ver. 14: <i>Fiant luminaria</i> etc. Quæ luminaria dividentia inter diem et noctem.</div>
<p>22. Ita Domine, ita, oro te, <i>oriatur</i>, sicuti facis, sicuti das hilaritatem et facultatem, <span class="sidenotel">Ps. 84, 12.</span><i>oriatur de terra veritas, et justitia de cœlo respiciat</i>, et <i>fiant in firmamento luminaria</i>. <i>Frangamus esurienti panem nostrum, et egenum sine tecto inducamus in domum nostram; nudum vestiamus, et domesticos seminis nostri non <!-- Page 262 --><a id="page262" class="x-ebookmaker-pageno" title="{262}"></a>despiciamus</i>. Quibus in terra natis fructibus, <i>vide quia bonum est</i>; et <span class="sidenotel">Isa. 58, 7. 8.</span><i>erumpat</i> temporanea <i>lux nostra</i>, et de ista inferiori fruge actionis in delicias contemplationis verbum vitæ superius obtinentes, appareamus <span class="sidenotel">Phil. 2, 15.</span><i>sicut luminaria in mundo</i>, cohærentes <i>firmamento</i> Scripturæ tuæ. Ibi enim nobiscum disputas, ut <i>dividamus</i> inter intelligibilia et sensibilia, tanquam <i>inter diem et noctem</i>, vel inter animas, alias intelligibilibus, alias sensibilibus deditas; ut jam non tu solus in abdito dijudicationis tuæ, sicut antequam fieret firmamentum, <i>dividas inter lucem et tenebras</i>, sed etiam spirituales tui in eodem firmamento positi atque distincti, manifestata per orbem gratia tua <i>luceant super terram, et dividant inter diem et noctem, et significent tempora</i>: quia <span class="sidenotel">Rom. 13, 1.</span><i>vetera transierunt, et<a href="3062217976969951244_33849-h-18.htm.html#lv548" class="pginternal">*</a> ecce facta sunt nova</i>; et <span class="sidenotel">2 Cor. 5, 17.</span><i>quia propior est nostra salus, quam cum credidimus</i>; et quia <i>nox præcessit, dies autem appropinquavit</i>; et quia <span class="sidenotel">Ps. 64, 2.</span><i>benedicis coronam anni</i> tui, <span class="sidenotel">Mat. 9, 38.</span><i>mittens benignitatis<a href="3062217976969951244_33849-h-18.htm.html#lv549" class="pginternal">*</a> operarios in messem</i> tuam, in qua seminanda <i>alii laboraverunt, mittens</i> etiam in aliam sementem, cujus <span class="sidenotel">Joh. 4, 38.</span><i>messis in fine est</i>. Ita das vota optanti<a href="3062217976969951244_33849-h-18.htm.html#lv550" class="pginternal">*</a>, et benedicis annos justi; <span class="sidenotel">Mat. 13, 39.</span><i>tu autem idem ipse es, et</i> in <span class="sidenotel">Ps. 101, 28.</span><i>annis tuis</i> qui <i>non deficiunt</i>, horreum præparas annis transeuntibus. Æterno quippe consilio, propriis temporibus bona cœlestia das super terram.</p>
<p>23. Quoniam <span class="sidenotel">1 Cor. 12, 7-11.</span><i>quidem alii datur per Spiritum sermo sapientiæ</i><a href="3062217976969951244_33849-h-26.htm.html#Nt363" id="NtA363" class="pginternal"><sup>[363]</sup></a>, tanquam <i>luminare majus</i>, propter eos qui perspicuæ veritatis luce delectantur, tanquam in principio diei; <i>alii autem sermo scientiæ secundum eumdem Spiritum</i>, tanquam <i>luminare minus; alii fides, alii donatio curationum, alii operationes <!-- Page 263 --><a id="page263" class="x-ebookmaker-pageno" title="{263}"></a>virtutum, alii prophetia, alii dijudicatio spirituum, alteri genera linguarum</i>; et hæc omnia tanquam <i>stellæ</i>. <i>Omnia enim hæc operatur unus atque idem Spiritus, dividens propria unicuique prout vult</i>, et faciens apparere sidera in <i>manifestatione ad utilitatem</i>. <span class="sidenotel">1 Cor. 13, 2.</span><i>Sermo</i> autem <i>scientiæ</i> qua continentur <i>omnia sacramenta</i>, quæ variantur temporibus<a href="3062217976969951244_33849-h-27.htm.html#Nt364" id="NtA364" class="pginternal"><sup>[364]</sup></a> tanquam luna, et cæteræ notitiæ donorum quæ deinceps tanquam stellæ commemorata sunt, quantum differunt ab illo candore sapientiæ quo gaudet prædictus dies, tantum in principia<a href="3062217976969951244_33849-h-18.htm.html#lv551" class="pginternal">*</a> noctis sunt<a href="3062217976969951244_33849-h-27.htm.html#Nt365" id="NtA365" class="pginternal"><sup>[365]</sup></a>. His enim sunt necessaria, quibus ille prudentissimus servus tuus <span class="sidenotel">1 Cor. 3, 1.</span><i>non potuit loqui quasi spiritualibus, sed quasi carnalibus</i>, ille qui <span class="sidenotel">1 Cor. 2, 6.</span><i>sapientiam loquitur inter perfectos</i>. <span class="sidenotel">v. 14.</span><i>Animalis autem homo tanquam parvulus in Christo, <span class="sidenotel">Id. 3, 2.</span>lactisque potator</i>, donec roboretur ad solidum cibum, et aciem firmet ad solis aspectum, non habeat desertam noctem suam, sed luce lunæ stellarumque contentus sit. Hæc nobiscum disputas, sapientissime Deus noster, in Libro tuo firmamento tuo; ut discernamus omnia contemplatione mirabili, quamvis adhuc <i>in signis, et in temporibus, et in diebus, et in annis</i>.</p>
<p><a id="Cap13_19"/></p>
</div></blockquote>
</body></html>
