<?xml version='1.0' encoding='utf-8'?>
<!DOCTYPE html PUBLIC '-//W3C//DTD XHTML 1.1//EN' 'http://www.w3.org/TR/xhtml11/DTD/xhtml11.dtd'>
<html xmlns="http://www.w3.org/1999/xhtml" xml:lang="en">
<head>
<meta name="generator" content="HTML Tidy for HTML5 for Linux version 5.6.0"/>
<meta http-equiv="Content-Type" content="application/xhtml+xml; charset=utf-8"/>
<title>Confessiones.</title>




<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta name="generator" content="Ebookmaker 0.11.30 by Project Gutenberg"/>
</head>
<body class="x-ebookmaker"><blockquote class="forsidenotel"><div id="pgepubid00008"><div class="sidenotel">I. Adolescentiæ ætatem et vitia recolit.</div>
<p>1. Recordari volo transactas fœditates meas, et carnales corruptiones animæ meæ: non quod eas amem; sed ut amem te, Deus meus. Amore amoris tui facio istud, recolens vias meas nequissimas in amaritudine recogitationis meæ, ut tu dulcescas mihi, dulcedo non fallax, dulcedo felix et secura, et colligens<a href="3062217976969951244_33849-h-17.htm.html#lv43" class="pginternal">*</a> me a dispersione in qua frustatim discissus sum, dum ab uno te aversus in multa evanui<a href="3062217976969951244_33849-h-24.htm.html#Nt26" id="NtA26" class="pginternal"><sup>[26]</sup></a>. Exarsi enim aliquando satiari inferis<a href="3062217976969951244_33849-h-17.htm.html#lv44" class="pginternal">*</a> in adolescentia, et silvescere ausus sum variis et umbrosis amoribus; et contabuit species mea; et computrui coram oculis tuis placens mihi, et placere cupiens oculis hominum.</p>
<p><a id="Cap2_2"/></p>
<div class="sidenotel">II. Annum ætatis suæ decimum sextum in ardore libidinoso consumptum.</div>
<p>2. Et quid erat quod me delectabat, nisi amare et amari? Sed non tenebatur modus ab animo usque ad animum quatenus est luminosus<a href="3062217976969951244_33849-h-17.htm.html#lv45" class="pginternal">*</a> limes amicitiæ; sed exhalabantur nebulæ de limosa concupiscentia carnis et scatebra pubertatis, et obnubilabant atque offuscabant cor meum, ut non discerneretur serenitas dilectionis a caligine libidinis. Utrumque in confuso æstuabat, et rapiebat imbecillam ætatem per abrupta cupiditatum, atque mersabat gurgite flagitiorum. Invaluerat super me ira tua, et nesciebam. Obsurdueram<a href="3062217976969951244_33849-h-17.htm.html#lv46" class="pginternal">*</a> stridore catenæ mortalitatis meæ, pœna superbiæ animæ meæ; et ibam longius a te, et sinebas; et jactabar, et effundebar, et diffluebam, et ebulliebam per fornicationes meas, et tacebas. <!--
  Page 19 --><a id="page19" class="x-ebookmaker-pageno" title="{19}"></a>O tardum gaudium meum! Tacebas tunc, et ego ibam porro longe a te in plura et plura sterilia semina dolorum, superba dejectione, et inquieta lassitudine.</p>
<p>3. Quis mihi modularetur<a href="3062217976969951244_33849-h-17.htm.html#lv47" class="pginternal">*</a> ærumnam meam, et novissimarum rerum fugaces pulchritudines in usum verteret, earumque suavitatibus metas præfigeret, ut usque ad conjugale littus exæstuarent fluctus ætatis meæ, si tranquillitas in eis non poterat esse, fine procreandorum liberorum contenta, sicut præscribit lex tua, Domine, qui formas etiam propaginem mortis nostræ<a href="3062217976969951244_33849-h-17.htm.html#lv48" class="pginternal">*</a>, potens imponere lenem manum ad temperamentum spinarum a paradiso tuo seclusarum? Non enim longe est a nobis omnipotentia tua, etiam cum longe sumus a te. Aut certe sonitum nubium tuarum vigilantius adverterem: <span class="sidenotel">1 Cor. 7, 28.</span> <i>Tribulationem autem carnis habebunt hujusmodi; ego autem vobis parco</i>; et, <span class="sidenotel">ver. 1.</span> <i>Bonum est homini mulierem non tangere</i>; et, <span class="sidenotel">ver. 32, 33.</span><i>Qui sine uxore est, cogitat ea quæ sunt Dei, quomodo placeat Deo: qui autem matrimonio junctus est, cogitat ea quæ sunt mundi, quomodo placeat uxori</i>. <span class="sidenotel">Mat. 19, 12.</span>Has ergo voces exaudirem vigilantior, et abscisus propter regnum cœlorum, felicior exspectarem amplexus tuos.</p>
<p>4. Sed efferbui miser, sequens impetum fluxus mei relicto te; et excessi omnia legitima tua, nec evasi flagella tua: quis enim hoc mortalium? Nam tu semper aderas misericorditer sæviens, et amarissimis aspergens offensionibus omnes illicitas jucunditates meas, ut ita quærerem sine offensione jucundari; et ubi hoc possem, non invenirem quidquam, præter te, Domine, præter te <span class="sidenotel">Ps. 93, 20.</span><i>qui fingis<a href="3062217976969951244_33849-h-24.htm.html#Nt27" id="NtA27" class="pginternal"><sup>[27]</sup></a> dolorem in præcepto</i>, et percutis ut sanes, et occidis nos ne moriamur abs te. <span class="sidenotel">Deut. 32, 39.</span>Ubi eram, et quam longe exsulabam a deliciis domus tuæ, anno illo sexto decimo ætatis carnis meæ, cum accepit in me sceptrum, et totas manus ei dedi, vesania libidinis<a href="3062217976969951244_33849-h-17.htm.html#lv49" class="pginternal">*</a>, licentiosæ per dedecus humanum, illicitæ autem per leges tuas? Non fuit cura meorum ruentem excipere me matrimonio; sed cura fuit tantum ut discerem sermonem facere quam optimum, et persuadere dictione.</p>
<p><!-- Page 20 --><a id="page20" class="x-ebookmaker-pageno" title="{20}"></a></p>
<p><a id="Cap2_3"/></p>
<div class="sidenotel">III. De peregrinatione studiorum causa, et de parentum proposito.</div>
<p>5. Et anno quidem illo intermissa erant studia mea, dum mihi reducto a Madauris, in qua vicina urbe jam cœperam litteraturæ atque oratoriæ percipiendæ gratia peregrinari, longinquioris apud Carthaginem peregrinationis sumptus præparabantur, animositate magis quam opibus patris, municipis Thagastensis admodum tenuis. Cui narro hæc? Neque enim tibi, Deus meus; sed apud te narro hæc generi meo, generi humano, quantulacumque ex particula incidere potest in istas meas litteras. Et utquid hoc? Ut videlicet ego et quisquis hæc legit, cogitemus <span class="sidenotel">Ps. 129, 1.</span><i>de</i> quam <i>profundo clamandum sit ad te</i>. Et quid propius auribus tuis, si cor confitens et vita ex fide est? Quis enim non extollebat laudibus tunc hominem patrem meum<a href="3062217976969951244_33849-h-17.htm.html#lv50" class="pginternal">*</a>, quod ultra vires rei familiaris suæ impenderet filio quidquid etiam longe peregrinanti studiorum causa opus esset? Multorum enim civium longe opulentiorum nullum tale negotium pro liberis erat: cum interea non satageret idem pater qualis crescerem tibi, aut quam castus essem; dummodo essem disertus, vel desertus potius a cultura tua, Deus, qui es unus verus et bonus Dominus agri tui cordis mei.</p>
<p>6. Sed ubi sexto illo et decimo anno, interposito otio ex necessitate domestica feriatus ab omni schola, cum parentibus esse cœpi, excesserunt caput meum vepres libidinum; et nulla erat eradicans manus. Quinimo, ubi me ille pater in balneis vidit pubescentem, et inquieta indutum adolescentia, quasi jam ex hoc in nepotes gestiret, gaudens matri indicavit; gaudens vinolentia in qua te iste mundus oblitus est creatorem suum, et creaturam tuam pro te amavit, de vino invisibili perversæ atque inclinatæ<a href="3062217976969951244_33849-h-17.htm.html#lv51" class="pginternal">*</a> in ima voluntatis suæ. Sed matris in pectore jam inchoaveras templum tuum, et exordium sanctæ habitationis tuæ: nam ille adhuc catechumenus, et hoc recens erat. Itaque illa exsilivit pia trepidatione ac tremore; et quamvis mihi nondum fideli, timuit tamen vias distortas, in quibus ambulant qui <span class="sidenotel">Jer. 2, 27.</span><i>ponunt ad te tergum, et non faciem</i>.</p>
<p>7. Hei mihi! et audeo dicere tacuisse te, Deus meus, cum irem abs te longius! Itane tu tacebas tunc mihi? Et cujus erant, nisi tua, verba illa per matrem meam, fidelem tuam, quæ cantasti in aures meas? Nec inde quidquam descendit in cor, ut facerem illud. Volebat enim illa, et secreto memini ut monuerit cum sollicitudine ingenti ne fornicarer, <!--
  Page 21 --><a id="page21" class="x-ebookmaker-pageno" title="{21}"></a>maximeque ne adulterarem cujusquam uxorem. Qui mihi monitus muliebres videbantur, quibus obtemperare erubescerem. Illi autem tui erant, et nesciebam; et te tacere putabam, atque illam loqui, per quam mihi tu non tacebas, et in illa contemnebaris a me filio ejus, <span class="sidenotel">Ps. 115, 6.</span><i>filio ancillæ tuæ, servo tuo</i>. Sed nesciebam, et præceps ibam tanta cæcitate, ut inter coætaneos meos puderet me minoris dedecoris, quoniam audiebam eos jactantes flagitia sua, et tanto gloriantes magis, quanto magis turpes essent: et libebat facere non solum libidine facti, verum etiam laudis. Quid dignum est vituperatione nisi vitium? Ego ne vituperarer, vitiosior fiebam; et ubi non suberat quo admisso æquarer perditis, fingebam me fecisse quod non feceram, ne viderer abjectior quo eram innocentior, et ne vilior haberer quo eram castior.</p>
<p>8. Ecce cum quibus comitibus iter agebam platearum Babyloniæ, et volutabar in cœno ejus, tanquam in cinnamis et unguentis pretiosis. Et in umbilico ejus, quo tenacius hærerem, calcabat me inimicus invisibilis, et seducebat me, quia ego seductilis eram. Non enim et illa, quæ jam <span class="sidenotel">Jer. 51, 6.</span><i>de medio Babylonis fugerat</i>, sed ibat in cæteris ejus tardior, mater carnis meæ, sicut monuit me pudicitiam, ita curavit quod de me a viro suo audierat, jamque pestilentiosum et in posterum periculosum sentiebat, coercere termino conjugalis affectus, si resecari ad vivum non poterat. Non curavit hoc, quia metus erat ne impediretur spes mea compede uxoria; non spes illa quam in te futuri sæculi habebat mater, sed spes litterarum, quas ut nossem nimis volebat parens uterque: ille, quia de te prope nihil cogitabat, de me autem inania; illa autem, quia non solum nullo detrimento, sed etiam nonnullo adjumento ad te adipiscendum futura existimabat usitata illa studia doctrinæ. Ita enim conjicio, recolens, ut possum, mores parentum meorum. Relaxabantur etiam mihi ad ludendum habenæ, ultra temperamentum severitatis, in dissolutionem affectionum variarum, et in omnibus erat caligo intercludens mihi, Deus meus, serenitatem veritatis tuæ; et <span class="sidenotel">Ps. 72, 7.</span><i>prodibat tanquam ex adipe iniquitas mea</i>.</p>
<p><a id="Cap2_4"/></p>
<div class="sidenotel">IV. Furtum cum sodalibus perpetratum.</div>
<p>9. Furtum certe punit lex tua, Domine, et lex scripta in cordibus hominum, quam ne ipsa quidem delet iniquitas. Quis enim fur æquo animo furem patitur? Nec copiosus adactum inopia. Et ego furtum facere volui et feci, nulla <!-- Page 22 --><a id="page22" class="x-ebookmaker-pageno" title="{22}"></a>compulsus egestate nec penuria, sed fastidio justitiæ<a href="3062217976969951244_33849-h-17.htm.html#lv52" class="pginternal">*</a>, et sagina iniquitatis. Nam id furatus sum quod mihi abundabat, et multo melius: nec ea re volebam frui quam furto appetebam; sed ipso furto et peccato. Arbor erat pirus in vicinia vineæ nostræ pomis onusta, nec forma nec sapore illecebrosis. Ad hanc excutiendam atque asportandam, nequissimi adolescentuli perreximus nocte intempesta, quousque ludum de pestilentiæ more in areis produxeramus; et abstulimus inde onera ingentia, non ad nostras epulas, sed vel projicienda porcis, etiamsi aliquid inde comedimus; dum tamen fieret a nobis quod eo liberet quo non liceret. Ecce cor meum, Deus, ecce cor meum quod miseratus es in imo abyssi. Dicat tibi nunc ecce cor meum quid ibi quærebat, ut essem gratis malus, et malitiæ meæ causa nulla esset nisi malitia. Fœda erat, et amavi eam; amavi perire: amavi defectum meum; non illud ad quod deficiebam, sed defectum meum ipsum amavi: turpis anima et dissiliens a firmamento tuo in exterminium; non dedecore<a href="3062217976969951244_33849-h-17.htm.html#lv53" class="pginternal">*</a> aliquid, sed dedecus appetens.</p>
<p><a id="Cap2_5"/></p>
<div class="sidenotel">V. Neminem peccare sine causa.</div>
<p>10. Etenim species est pulchris corporibus, et auro, et argento, et omnibus; et in contactu carnis congruentia valet plurimum, cæterisque sensibus est sua cuique accommodata modificatio corporum; habet etiam honor temporalis, et imperitandi atque superandi potentia suum decus, unde etiam vindictæ aviditas oritur: et tamen in cuncta hæc adipiscenda non est egrediendum abs te, Domine, neque deviandum a lege tua. Et vita quam hic vivimus habet illecebram suam propter quemdam modum decoris sui, et convenientiam cum his omnibus infimis pulchris. Amicitia quoque hominum charo nodo dulcis est propter unitatem de multis animis. Propter universa hæc atque hujusmodi, peccatum admittitur, dum immoderata in ista inclinatione cum extrema bona sint, meliora et summa deseruntur<a href="3062217976969951244_33849-h-24.htm.html#Nt28" id="NtA28" class="pginternal"><sup>[28]</sup></a>, tu, Domine Deus noster, et veritas tua, et lex tua. Habent enim et hæc ima delectationes, sed non sicut Deus meus qui fecit omnia; quia <span class="sidenotel">Ps. 63, 11.</span><i>in ipso delectatur justus</i>, et ipse est deliciæ <i>rectorum corde</i>.</p>
<p>11. Cum itaque de facinore quæritur qua causa factum sit, credi non solet, nisi cum appetitus adipiscendi alicujus <!-- Page 23 --><a id="page23" class="x-ebookmaker-pageno" title="{23}"></a>illorum bonorum, quæ infima diximus, esse potuisse apparuerit aut metus amittendi. Pulchra sunt enim et decora, quanquam præ bonis superioribus et<a href="3062217976969951244_33849-h-17.htm.html#lv54" class="pginternal">*</a> beatificis abjecta et jacentia. Homicidium fecit. Cur fecit? Adamavit ejus conjugem aut prædium, aut voluit deprædari unde viveret, aut timuit ab illo tale aliquid amittere, aut læsus ulcisci se exarsit. Num homicidium sine causa faceret, ipso homicidio delectatus? Quis crediderit? Nam et de quo dictum est vecordi et nimis crudeli homine, quod gratuito potius malus atque crudelis erat, prædicta est tamen causa: "Ne per otium, inquit, torpesceret manus aut animus<a href="3062217976969951244_33849-h-24.htm.html#Nt29" id="NtA29" class="pginternal"><sup>[29]</sup></a>." Quare id quoque? cur ita? Ut scilicet illa exercitatione scelerum, capta urbe, honores, imperia, divitias assequeretur, et careret metu legum, et difficultate rerum, propter inopiam rei familiaris, et conscientiam scelerum. Nec ipse igitur Catilina amavit facinora sua; sed utique aliud cujus causa illa faciebat.</p>
<p><a id="Cap2_6"/></p>
<div class="sidenotel">VI. Omnia quæ boni specie ad vitia invitant, in solo Deo esse vera et perfecta.</div>
<p>12. Quid ego<a href="3062217976969951244_33849-h-17.htm.html#lv55" class="pginternal">*</a> miser in te amavi, o furtum meum, o facinus illud meum nocturnum sexti decimi anni ætatis meæ? Non enim pulchrum eras, cum furtum esses; aut vero aliquid es, ut loquar ad te? Pulchra erant poma illa quæ furati sumus, quoniam creatura tua erat<a href="3062217976969951244_33849-h-17.htm.html#lv56" class="pginternal">*</a>, pulcherrime omnium, creator omnium, Deus bone, Deus summum bonum, et bonum verum meum: pulchra erant illa poma; sed non ipsa concupivit anima mea miserabilis. Erat enim mihi meliorum copia; illa autem decerpsi tantum ut furarer. Nam decerpta projeci, epulatus inde solam iniquitatem<a href="3062217976969951244_33849-h-17.htm.html#lv57" class="pginternal">*</a>, qua lætabar fruens<a href="3062217976969951244_33849-h-17.htm.html#lv58" class="pginternal">*</a>. Nam et si quid illorum pomorum intravit in os meum, condimentum ibi<a href="3062217976969951244_33849-h-17.htm.html#lv59" class="pginternal">*</a> facinus erat. Et nunc, Domine Deus meus, quæro quid me in furto delectaverit, et ecce species nulla est: non dico sicut in æquitate atque prudentia; sed neque sicut in mente hominis atque memoria et sensibus et vegetante vita; neque sicut speciosa sunt sidera et decora locis suis et terra et mare plena fetibus, qui succedunt nascendo decedentibus; non saltem ut est quædam defectiva species et umbratica vitiis fallentibus.</p>
<p>13. Nam et superbia celsitudinem imitatur; cum tu sis unus super omnia Deus excelsus. Et ambitio quid nisi honores quærit et gloriam; cum tu sis præ cunctis honorandus unus et gloriosus in æternum? Et sævitia potestatum <!-- Page 24 --><a id="page24" class="x-ebookmaker-pageno" title="{24}"></a>timeri vult: quis autem timendus, nisi unus Deus? Cujus potestati eripi aut subtrahi quid potest? quando, aut ubi, aut quo, vel a quo<a href="3062217976969951244_33849-h-17.htm.html#lv60" class="pginternal">*</a>? Et blanditiæ lascivientium amari volunt: sed neque blandius est aliquid tua charitate, nec amatur quidquam salubrius, quam illa præ cunctis formosa et luminosa veritas tua. Et curiositas affectare videtur studium scientiæ; cum tu omnia summe noveris. Ignorantia quoque ipsa atque stultitia, simplicitatis et innocentiæ nomine tegitur; quia te simplicius quidquam non reperitur. Quid te autem innocentius, quandoquidem opera sua<a href="3062217976969951244_33849-h-17.htm.html#lv61" class="pginternal">*</a> malis inimica sunt<a href="3062217976969951244_33849-h-24.htm.html#Nt30" id="NtA30" class="pginternal"><sup>[30]</sup></a>? Et ignavia quasi quietem appetit: quæ vero quies certa præter Dominum? Luxuria satietatem atque abundantiam se cupit vocari: tu autem es plenitudo et indeficiens copia incorruptibilis suavitatis. Effusio liberalitatis obtendit umbram: sed bonorum omnium largitor affluentissimus tu es. Avaritia multa possidere vult; et tu possides omnia. Invidentia de excellentia litigat: quid te excellentius? Ira vindictam quærit: te justius quis vindicat? Timor insolita et repentina exhorrescit, rebus quæ amantur adversantia, dum præcavet securitati: <span class="sidenotel">Rom. 8, 9.</span>tibi enim quid insolitum? quid repentinum? aut quis a te separat quod diligis? aut ubi, nisi apud te, firma securitas? Tristitia rebus amissis contabescit, quibus se oblectabat cupiditas; quia ita sibi nollet, sicut tibi auferri nihil potest.</p>
<p>14. Ita fornicatur anima, cum avertitur abs te, et quærit extra te ea, quæ pura et liquida non invenit, nisi cum redit ad te. Perverse te imitantur omnes qui longe se a te faciunt, et extollunt se adversum te<a href="3062217976969951244_33849-h-24.htm.html#Nt31" id="NtA31" class="pginternal"><sup>[31]</sup></a>. Sed etiam sic te imitando indicant creatorem te esse omnis naturæ; et ideo non esse quo a te omnimodo recedatur. Quid ergo in illo furto ego dilexi? et in quo Dominum meum vel vitiose atque perverse imitatus sum? An libuit facere contra legem saltem fallacia, quia potentatu non poteram, ut mancam libertatem captivus <!-- Page 25 --><a id="page25" class="x-ebookmaker-pageno" title="{25}"></a>imitarer faciendo impune quod non liceret, tenebrosa omnipotentiæ similitudine? Ecce est ille servus fugiens Dominum suum, et consecutus umbram. O putredo, o monstrum vitæ, et mortis profunditas! Potuitne libere quod non licebat, non ob aliud, nisi quia non licebat?</p>
<p><a id="Cap2_7"/></p>
<div class="sidenotel">VII. Gratias agit Deo pro remissione peccatorum, quodque a multis servatus sit.</div>
<p>15. <span class="sidenotel">Ps. 115, 4.</span><i>Quid retribuam Domino</i>, quod recolit hæc memoria mea, et anima mea non metuit inde? Diligam te, Domine, et gratias agam, et confitear nomini tuo, quoniam tanta dimisisti mihi mala et nefaria opera mea. Gratiæ tuæ deputo et misericordiæ tuæ, quod peccata mea tanquam glaciem solvisti. Gratiæ tuæ deputo et quæcumque non feci mala: quid enim non facere potui, qui etiam gratuitum facinus amavi? Et omnia mihi dimissa esse fateor; et quæ mea sponte feci mala, et quæ te duce non feci. Quis est hominum qui suam cogitans infirmitatem, audet viribus suis tribuere castitatem atque innocentiam suam; ut minus amet<a href="3062217976969951244_33849-h-24.htm.html#Nt32" id="NtA32" class="pginternal"><sup>[32]</sup></a> te, quasi minus ei necessaria fuerit misericordia tua, qua donas peccata conversis ad te? Qui enim vocatus a te secutus est vocem tuam, et vitavit ea quæ me de meipso recordantem et fatentem legit, non me derideat ab eo medico ægrum sanari, a quo sibi præstitum est ut non ægrotaret, vel potius ut minus ægrotaret: et ideo te tantumdem, imo vero amplius diligat; quia per quem me videt tantis peccatorum meorum languoribus exui, per eum se videt tantis peccatorum languoribus non implicari.</p>
<p><a id="Cap2_8"/></p>
<div class="sidenotel">VIII. Amavit in furto consortium simul peccantium.</div>
<p>16. <span class="sidenotel">Rom. 6, 21.</span><i>Quem fructum habui</i> miser aliquando <i>in iis quæ nunc</i> recolens <i>erubesco</i>, maxime in illo furto in quo ipsum furtum amavi? Nihil aliud; cum et ipsum esset nihil, et eo ipso ego miserior. Et tamen solus id non fecissem, sic recordor animum tunc meum; solus omnino id non fecissem. Ergo amavi ibi etiam consortium eorum<a href="3062217976969951244_33849-h-17.htm.html#lv62" class="pginternal">*</a> cum quibus id feci. Non ergo nihil aliud quam furtum amavi; imo vero nihil aliud, quia et illud nihil est. Quid est revera? Quis est qui doceat me, nisi qui illuminat cor meum et discernit umbras ejus? Quid est quod mihi venit in mentem quærere, et discutere, et considerare? Quia si tunc amarem poma illa <!-- Page 26 --><a id="page26" class="x-ebookmaker-pageno" title="{26}"></a>quæ furatus sum, et eis frui cuperem, possem etiam solus, si satis esset committere illam iniquitatem, qua pervenirem ad voluptatem meam; nec confricatione consciorum animorum accenderem pruritum cupiditatis meæ. Sed quoniam in illis pomis voluptas mihi non erat, ea erat in ipso facinore, quam faciebat consortium simul peccantium.</p>
<p><a id="Cap2_9"/></p>
<div class="sidenotel">IX. Contagiosa res sodales mali.</div>
<p>17. Quid erat ille affectus animi? Certe enim plane turpis erat nimis; et væ mihi erat qui habebam illum. Sed tamen quid erat? <span class="sidenotel">Ps. 18, 13.</span><i>Delicta quis intelligit?</i> Risus erat, quasi titillato corde, quod fallebamus eos qui hæc a nobis fieri non putabant, et vehementer nolebant. Cur ergo eo me delectabat, quo id non faciebam solus? An quia etiam nemo facile solus ridet? Nemo quidem facile; sed tamen etiam solos et singulos homines, cum alius nemo præsens est, vincit risus aliquando, si aliquid nimie ridiculum, vel sensibus occurrit<a href="3062217976969951244_33849-h-17.htm.html#lv63" class="pginternal">*</a>, vel animo. At ego illud solus non facerem, non facerem omnino solus. Ecce est coram te, Deus meus, viva recordatio animæ meæ. Solus non facerem furtum illud, in quo me non libebat id quod furabar, sed quia furabar: quod me solum facere prorsus non liberet, nec facerem. O nimis inimica amicitia, seductio mentis investigabilis, ex ludo et joco nocendi aviditas, et alieni damni appetitus; nulla lucri mei, nulla ulciscendi libidine; sed cum dicitur: Eamus, faciamus; et pudet non esse impudentem.</p>
<p><a id="Cap2_10"/></p>
<div class="sidenotel">X. In Deo omne bonum.</div>
<p>18. Quis exaperit istam tortuosissimam et implicatissimam nodositatem? Fœda est; nolo in eam intendere, nolo eam videre. Te volo, justitia et innocentia, pulchra et decora honestis luminibus, et insatiabili satietate. Quies est apud te valde, et vita imperturbabilis. Qui intrat in te, <span class="sidenotel">Mat. 25, 21.</span><i>intrat in gaudium Domini sui</i>; et non timebit, et habebit se optime in optimo. Defluxi abs te ego, et erravi, Deus meus, nimis devius a stabilitate tua in adolescentia, et factus sum mihi regio egestatis.</p>
<p><br class="c1"/></p>
<hr class="full"/>
<p><!-- Page 27 --><a id="page27" class="x-ebookmaker-pageno" title="{27}"></a></p>
<h3 id="pgepubid00013">LIBER TERTIUS.</h3>
<blockquote class="b1n"><div>
<p>De annis ætatis illius decimo septimo, decimo octavo, et decimo nono transactis Carthagine, ubi dum studiorum gratia commorabatur, spectaculis et flagitiis ultro se dedit. Ciceronis Hortensio in amorem sapientiæ accenditur. Eam superbe quærens, in Manichæorum hæresin incurrit, quorum dum hic obiter errores et ineptias exagitat, de flagitiis et facinoribus, et de verâ justitiâ disserit luculenter. Uberes ac perennes pro filio lachrymas fundens Monnica de futurâ ejus resipiscentiâ certior fit, a Deo immisso somnio, et sancti cujusdam Episcopi responso.</p>
</div></blockquote>
<p><a id="Cap3_1"/></p>
<div class="sidenotel">I. Amore quem venabatur capitur.</div>
<p>1. Veni Carthaginem; et circumstrepebat me undique sartago flagitiosorum amorum. Nondum amabam, et amare amabam<a href="3062217976969951244_33849-h-17.htm.html#lv64" class="pginternal">*</a>, et secretiore indigentia oderam me minus indigentem. Quærebam quod amarem, amans amare, et oderam securitatem, et viam sine muscipulis. Quoniam fames mihi erat intus ab interiore cibo teipso, Deus meus, et ea fame non esuriebam; sed eram sine desiderio alimentorum incorruptibilium: non quia plenus eis eram, sed quo inanior, eo fastidiosior. Et ideo non bene valebat anima mea; et ulcerosa projiciebat se foras miserabiliter scalpi avida contactu sensibilium. Sed si non haberent animam, non utique amarentur. Amare et amari dulce mihi erat, magis si et amantis corpore fruerer. Venam igitur amicitiæ coinquinabam sordibus concupiscentiæ, candoremque ejus obnubilabam de tartaro libidinis<a href="3062217976969951244_33849-h-17.htm.html#lv65" class="pginternal">*</a>; et tamen fœdus atque inhonestus, elegans et urbanus esse gestiebam abundanti vanitate. Rui etiam in amorem quo cupiebam capi. Deus meus, misericordia mea, quanto felle mihi suavitatem illam, et quam bonus aspersisti! quia et amatus sum, et perveni occulte ad vinculum fruendi, et colligabar lætus ærumnosis nexibus, ut cæderer virgis ferreis ardentibus zeli, et suspicionum, et timorum, et irarum, atque rixarum.</p>
<p><a id="Cap3_2"/></p>
<div class="sidenotel">II. Amavit spectacula tragica.</div>
<p>2. Rapiebant me spectacula theatrica, plena imaginibus miseriarum mearum, et fomitibus ignis mei. Quid est quod ibi homo vult dolere, cum spectat luctuosa atque tragica, quæ tamen pati ipse nollet? Et tamen pati vult ex eis dolorem spectator, et dolor ipse est voluptas ejus. Quid est, <!-- Page 28 --><a id="page28" class="x-ebookmaker-pageno" title="{28}"></a>nisi miserabilis insania<a href="3062217976969951244_33849-h-17.htm.html#lv66" class="pginternal">*</a>? Nam eo magis eis movetur quisque, quo minus a talibus affectibus sanus est: quanquam cum ipse patitur, miseria; cum aliis compatitur, misericordia dici solet<a href="3062217976969951244_33849-h-24.htm.html#Nt33" id="NtA33" class="pginternal"><sup>[33]</sup></a>. Sed qualis tandem misericordia in rebus fictis et scenicis? Non enim ad subveniendum provocatur auditor; sed tantum ad dolendum invitatur: et actori<a href="3062217976969951244_33849-h-17.htm.html#lv67" class="pginternal">*</a> earum imaginum amplius favet, cum amplius dolet. Et si calamitates illæ hominum vel antiquæ vel falsæ sic agantur, ut qui spectat non doleat; abscedit inde fastidiens et reprehendens: si autem doleat, manet intentus, et gaudens lacrymatur.</p>
<p>3. Ergo amantur et dolores<a href="3062217976969951244_33849-h-17.htm.html#lv68" class="pginternal">*</a>? Certe omnis homo gaudere vult. An cum miserum neminem esse libeat, libet tamen esse misericordem; quod quia non sine dolore est, hac una causa amantur dolores? Et hoc de illa vena amicitiæ est. Sed quo vadit? quo fluit? Utquid decurrit in torrentem picis bullientis æstus<a href="3062217976969951244_33849-h-17.htm.html#lv69" class="pginternal">*</a> immanes tetrarum libidinum, in quos ipsa mutatur et vertitur per nutum proprium de cœlesti serenitate detorta atque dejecta? Repudietur ergo misericordia? Nequaquam. Ergo amentur dolores aliquando. Sed cave immunditiam, anima mea, sub tutore Deo meo, <span class="sidenotel">Dan. 3, 52. Vulg.</span><i>Deo patrum nostrorum, et laudabili et superexaltato in omnia sæcula</i>; cave immunditiam. Neque enim nunc non misereor; sed tunc in theatris congaudebam amantibus, cum sese fruebantur per flagitia, quamvis hæc imaginarie gererent<a href="3062217976969951244_33849-h-17.htm.html#lv70" class="pginternal">*</a> in ludo spectaculi. Cum autem sese amittebant, quasi misericors contristabar; et utrumque delectabat tamen. Nunc vero magis misereor gaudentem in flagitio, quam velut dura perpessum detrimento perniciosæ voluptatis, et amissione miseræ felicitatis. Hæc certe verior misericordia; sed non in ea delectat dolor<a href="3062217976969951244_33849-h-17.htm.html#lv71" class="pginternal">*</a>. Nam etsi approbatur officio charitatis qui dolet miserum; mallet tamen utique non esse quod doleret, qui germanitus misericors est. Si enim est malevola benevolentia, quod fieri non potest; potest et ille qui veraciter sinceriterque miseretur, cupere esse miseros ut misereatur. Nonnullus itaque dolor approbandus, nullus amandus est. Hoc enim tu, Domine Deus, qui animas amas, longe lateque purius quam nos, et incorruptibilius misereris, quod nullo dolore sauciaris. <span class="sidenotel">2 Cor. 2, 16.</span><i>Et ad hæc quis idoneus?</i></p>
<p><!-- Page 29 --><a id="page29" class="x-ebookmaker-pageno" title="{29}"></a></p>
<p>4. At ego tunc miser dolere amabam, et quærebam ut esset quod dolerem, quando mihi in ærumna aliena, et falsa, et saltatoria, ea magis placebat actio histrionis, meque alliciebat vehementius, qua mihi lacrymæ excutiebantur. Quid autem mirum cum infelix pecus aberrans a grege tuo, et impatiens custodiæ tuæ turpi scabie fœdarer? Et inde erant dolorum amores, non quibus altius penetrarer; non enim amabam talia perpeti, qualia spectare; sed quibus auditis et fictis, tanquam in superficie raderer: quos tamen quasi ungues scalpentium fervidus tumor, et tabes, et sanies horrida consequebatur. Talis vita mea, numquid vita erat, Deus meus?</p>
<p><a id="Cap3_3"/></p>
<div class="sidenotel">III. In schola rhetoris ab Eversorum factis abhorrebat.</div>
<p>5. Et circumvolabat super me fidelis a longe misericordia tua. In quantas iniquitates distabui, et sacrilegam curiositatem secutus sum, ut deserentem te, deduceret me ad ima infida, et circumventoria obsequia dæmoniorum, quibus immolabam facta mea mala, et in omnibus flagellabas me! Ausus sum etiam in celebritate solemnitatum tuarum, intra parietes ecclesiæ tuæ concupiscere et agere negotium procurandi fructus mortis: unde me verberasti gravibus pœnis; sed nihil ad culpam meam, o tu prægrandis misericordia mea, Deus meus, refugium meum a terribilibus nocentibus, in quibus vagatus sum præfidenti collo, ad longe recedendum a te, amans vias meas et non tuas, amans fugitivam libertatem.</p>
<p><a id="Sec3_6"/>6. Habebant et illa studia quæ honesta vocabantur, ductum suum intuentem fora litigiosa, ut excellerem in eis, hoc laudabilior, quo fraudulentior. Tanta est cæcitas hominum de cæcitate etiam gloriantium. Et major jam eram in schola rhetoris; et gaudebam superbe, et tumebam typho; quanquam longe sedatior, Domine, tu scis, et remotus omnino ab eversionibus quas faciebant Eversores (hoc enim nomen scævum<a href="3062217976969951244_33849-h-17.htm.html#lv72" class="pginternal">*</a> et diabolicum, velut insigne urbanitatis est), inter quos vivebam pudore impudenti, quia talis non eram: et cum eis eram, et amicitiis eorum delectabar aliquando, a quorum semper factis abhorrebam, hoc est ab eversionibus, quibus proterve insectabantur ignotorum verecundiam, quam perturbarent gratis illudendo atque inde pascendo malevolas lætitias suas. Nihil est illo actu similius actibus dæmoniorum<a href="3062217976969951244_33849-h-24.htm.html#Nt34" id="NtA34" class="pginternal"><sup>[34]</sup></a>. Quid itaque verius <!-- Page 30 --><a id="page30" class="x-ebookmaker-pageno" title="{30}"></a>quam eversores vocarentur? Eversi plane prius ipsi atque perversi, deridentibus eos et seducentibus fallacibus occulte spiritibus, in eo ipso quo alios irridere amant et fallere.</p>
<p><a id="Cap3_4"/></p>
<div class="sidenotel">IV. Hortensius Ciceronis excitavit illum ad ardorem philosophiæ.</div>
<p>7. Inter hos ego, imbecilla tunc ætate discebam libros eloquentiæ, in qua eminere cupiebam fine damnabili et ventoso per gaudia vanitatis humanæ; et usitato jam discendi ordine perveneram in librum <span class="correction" title="Original reads 'quemdam', corrected by errata.">cujusdam</span> Ciceronis, cujus linguam fere omnes mirantur, pectus non ita. Sed liber ille ipsius exhortationem continet ad philosophiam, et vocatur Hortensius. Ille vero liber mutavit affectum meum, et ad teipsum, Domine, mutavit preces meas, et vota ac desideria mea fecit alia. Viluit mihi repente omnis vana spes, et immortalitatem sapientiæ concupiscebam æstu cordis incredibili; et surgere cœperam ut ad te redirem. Non enim ad acuendam linguam, quod videbar emere maternis mercedibus, cum agerem annum ætatis undevigesimum, jam defuncto patre ante biennium: non ergo ad acuendam linguam referebam illum librum; neque mihi locutionem, sed quod loquebatur persuaserat.</p>
<p>8. Quomodo ardebam, Deus meus, quomodo ardebam revolare a terrenis ad te; et nesciebam quid ageres mecum! Apud te est enim sapientia. Amor autem sapientiæ nomen Græcum habet <span title="philosophian" class="grk">φιλοσοφίαν</span>, quo me accendebant illæ litteræ. Sunt qui <i>seducant per philosophiam</i>, magno et blando et honesto nomine colorantes et fucantes errores suos: et prope omnes qui ex illis et supra temporibus tales erant, notantur in eo libro et demonstrantur; et manifestatur ibi salutifera illa admonitio Spiritus tui per servum tuum bonum et pium: <span class="sidenotel">Col. 2, 8. 9.</span><i>Videte ne quis vos decipiat per philosophiam et inanem seductionem, secundum traditionem hominum, secundum elementa hujus mundi, et non secundum Christum; quia in ipso inhabitat omnis plenitudo divinitatis corporaliter.</i> Et ego illo tempore, scis tu, lumen cordis mei, quoniam nondum mihi hæc apostolica nota erant; hoc tamen solo delectabar in illa exhortatione, quod non illam aut illam sectam, sed ipsam, quæcumque esset, sapientiam ut diligerem, et quærerem, et <!-- Page 31 --><a id="page31" class="x-ebookmaker-pageno" title="{31}"></a>assequerer, et tenerem atque amplexarer fortiter, excitabar sermone illo, et accendebar, et ardebam; et hoc solum me in tanta flagrantia refrangebat<a href="3062217976969951244_33849-h-17.htm.html#lv73" class="pginternal">*</a>, quod nomen Christi non erat ibi. Quoniam hoc nomen secundum misericordiam tuam, Domine, hoc nomen Salvatoris mei Filii tui, in ipso adhuc lacte matris, tenerum cor meum præbiberat<a href="3062217976969951244_33849-h-17.htm.html#lv74" class="pginternal">*</a>, et alte retinebat; et quidquid sine hoc nomine fuisset, quamvis litteratum, et expolitum, et veridicum, non me totum rapiebat.</p>
<p><a id="Cap3_5"/></p>
<div class="sidenotel">V. Fastidiit sacras Litteras propter simplicitatem stili.</div>
<p>9. Itaque institui animum intendere in Scripturas sanctas, ut viderem quales essent. Et ecce video rem non compertam superbis, neque nudatam pueris; sed incessu humilem, successu excelsam et velatam mysteriis: et non eram ego talis ut intrare in eam possem, aut inclinare cervicem ad ejus gressus. Non enim sicut modo loquor, ita sensi cum attendi ad illam Scripturam: sed visa est mihi indigna quam Tullianæ dignitati compararem. Tumor enim meus refugiebat modum ejus; et acies mea non penetrabat interiora ejus. Verumtamen illa erat quæ cresceret cum parvulis; sed ego dedignabar esse parvulus, et turgidus fastu mihi grandis videbar.</p>
<p><a id="Cap3_6"/></p>
<div class="sidenotel">VI. A Manichæis quomodo captus.</div>
<p><a id="Sec3_10">10</a>. Incidi itaque<a href="3062217976969951244_33849-h-24.htm.html#Nt35" id="NtA35" class="pginternal"><sup>[35]</sup></a> in homines superbe delirantes, et carnales nimis et loquaces, in quorum ore laquei diaboli, et viscum confectum commixtione syllabarum nominis tui, et Domini Jesu Christi, et Paracleti consolatoris nostri Spiritus sancti. Hæc nomina<a href="3062217976969951244_33849-h-17.htm.html#lv75" class="pginternal">*</a> non recedebant<a href="3062217976969951244_33849-h-24.htm.html#Nt36" id="NtA36" class="pginternal"><sup>[36]</sup></a> de ore eorum, sed tenus sono<a href="3062217976969951244_33849-h-17.htm.html#lv76" class="pginternal">*</a> <!-- Page 32 --><a id="page32" class="x-ebookmaker-pageno" title="{32}"></a>et strepitu linguæ; et cæterum, cor inane veri. Et dicebant, Veritas, et veritas: et multum eam dicebant mihi, et <span class="sidenotel">1 Joh. 2, 4.</span><i>nusquam erat in eis</i>; sed falsa loquebantur, non de te tantum, qui vere Veritas es, sed etiam de istis elementis hujus mundi creatura tua, de quibus etiam vera dicentes philosophos transgredi debui præ amore tuo, mi Pater summe bone, pulchritudo pulchrorum omnium. O Veritas, Veritas, quam intime etiam tum medullæ animi mei suspirabant tibi, cum te illi sonarent mihi frequenter et multipliciter voce sola, et libris multis et ingentibus! Et illa erant fercula in quibus mihi esurienti te, inferebantur pro te sol et luna,<a href="3062217976969951244_33849-h-24.htm.html#Nt37" id="NtA37" class="pginternal"><sup>[37]</sup></a> pulchra opera tua; sed tamen <!-- Page 33 --><a id="page33" class="x-ebookmaker-pageno" title="{33}"></a>opera tua, non tu, nec ipsa prima. Priora enim spiritualia opera tua, quam ista corporea, quamvis lucida et cœlestia. At ego nec priora illa, sed teipsam, te, Veritas, in qua <span class="sidenotel">Jac. 1, 17.</span><i>non est commutatio nec momenti obumbratio</i>, esuriebam et sitiebam; et apponebantur adhuc mihi in illis ferculis phantasmata splendida, quibus jam melius erat amare istum solem, saltem istis oculis verum, quam illa falsa animo decepto per oculos. Et tamen, quia te putabam, manducabam; non avide<a href="3062217976969951244_33849-h-24.htm.html#Nt38" id="NtA38" class="pginternal"><sup>[38]</sup></a> quidem, quia nec sapiebas in ore meo sicuti es; neque enim tu eras figmenta illa inania; nec nutriebar eis, sed exhauriebar magis. Cibus in somnis simillimus est cibis vigilantium, quo tamen dormientes non aluntur; dormiunt enim: at illa nec similia erant ullo modo tibi, sicut nunc mihi locuta es; quia illa erant corporalia phantasmata, falsa corpora, quibus certiora sunt vera corpora ista quæ videmus visu carneo, sive cœlestia sive terrestria: cum pecudibus et volatilibus videmus hæc; et certiora sunt, quam cum imaginamur ea. Et rursus certius imaginamur ea, quam ex eis suspicamur alia grandiora, et infinita, quæ omnino nulla sunt, qualibus ego tunc pascebar inanibus; et non pascebar. At tu, amor meus, in quem deficio ut fortis sim, nec ista corpora es quæ videmus, quanquam in cœlo; nec ea es quæ non videmus ibi, quia tu ista condidisti, nec in summis tuis conditionibus habes<a href="3062217976969951244_33849-h-17.htm.html#lv77" class="pginternal">*</a>. Quanto ergo longe es a phantasmatibus illis meis, phantasmatibus corporum quæ omnino non sunt! quibus certiores sunt phantasiæ corporum eorum quæ sunt; et eis certiora corpora, quæ tamen non es: sed nec anima es, quæ vita est corporum. Ideo melior vita corporum certiorque quam corpora. Sed tu vita es animarum, vita vitarum, vivens te ipsa, et non mutaris, vita animæ meæ.</p>
<p><!-- Page 34 --><a id="page34" class="x-ebookmaker-pageno" title="{34}"></a></p>
<p>11. Ubi ergo mihi tunc eras, et quam longe? Et longe peregrinabar abs te, exclusus et a siliquis porcorum, quos de siliquis pascebam. <span class="sidenotel">Luc. 15, 16.</span>Quanto enim meliores grammaticorum et poetarum fabellæ, quam illa decipula! Nam versus et carmen et Medea volans utiliores certe, quam quinque elementa<a href="3062217976969951244_33849-h-24.htm.html#Nt39" id="NtA39" class="pginternal"><sup>[39]</sup></a> varie fucata, propter quinque antra tenebrarum, quæ omnino nulla sunt, et occidunt credentem. Nam versum et carmen etiam ad vera pulmenta<a href="3062217976969951244_33849-h-17.htm.html#lv78" class="pginternal">*</a> transfero. Volantem autem Medeam etsi cantabam, non asserebam; etsi cantari audiebam, non credebam: illa autem credidi. Væ, væ! quibus gradibus deductus sum <span class="sidenotel">Prov. 9, 18.</span><i>in profunda inferi</i>? Quippe laborans et æstuans inopia veri, cum te, Deus meus (tibi enim confiteor, qui me miseratus es et nondum confitentem), cum te non secundum intellectum mentis, quo me præstare voluisti belluis, sed secundum sensum carnis quærerem. Tu autem eras interior intimo meo, et superior summo meo<a href="3062217976969951244_33849-h-24.htm.html#Nt40" id="NtA40" class="pginternal"><sup>[40]</sup></a>. Offendi illam<a href="3062217976969951244_33849-h-17.htm.html#lv79" class="pginternal">*</a> mulierem audacem, inopem prudentiæ, ænigma Salomonis, sedentem super sellam in foribus, et dicentem: <span class="sidenotel">Prov. 9, 13-17.</span><i>Panes occultos libenter edite, et aquam dulcem furtivam bibite.</i> Quæ me seduxit, quia invenit foris habitantem in oculo carnis meæ, et talia ruminantem apud me, qualia per illum<a href="3062217976969951244_33849-h-17.htm.html#lv80" class="pginternal">*</a> vorassem.</p>
<p><a id="Cap3_7"/></p>
<div class="sidenotel">VII. Doctrina Manichæorum absurda cui suffragabatur.</div>
<p>12. Nesciebam enim aliud vere quod est; et quasi acutule movebar ut suffragarer stultis deceptoribus, cum a me quærerent unde malum<a href="3062217976969951244_33849-h-24.htm.html#Nt41" id="NtA41" class="pginternal"><sup>[41]</sup></a>? et utrum forma corporea Deus finiretur et <!-- Page 35 --><a id="page35" class="x-ebookmaker-pageno" title="{35}"></a>haberet capillos et ungues? et utrum justi existimandi essent qui haberent uxores multas simul, et occiderent homines, et sacrificarent de animalibus? Quibus rerum ignarus perturbabar; et recedens a veritate, ire in eam mihi videbar; quia non noveram malum non esse nisi privationem boni<a href="3062217976969951244_33849-h-24.htm.html#Nt42" id="NtA42" class="pginternal"><sup>[42]</sup></a>, usque ad quod omnino non est. Quod unde viderem, cujus videre usque ad corpus erat oculis, et animo usque ad phantasma? Et non noveram Deum esse spiritum, non cui membra essent per longum et latum, nec cui esse moles esset: quia moles in parte minor est quam in toto suo; et si infinita sit, minor est in aliqua parte certo spatio definita, quam per infinitum; et non est tota ubique, sicut spiritus, sicut Deus. Et quid in nobis esset, secundum quod essemus similes Deo et recte in Scriptura<a href="3062217976969951244_33849-h-17.htm.html#lv81" class="pginternal">*</a> diceremur <span class="sidenotel">Gen. 1, 27.</span><i>ad imaginem Dei</i>, prorsus ignorabam.</p>
<p>13. Et non noveram justitiam veram interiorem, non ex consuetudine judicantem, sed ex lege rectissima<a href="3062217976969951244_33849-h-17.htm.html#lv82" class="pginternal">*</a> Dei omnipotentis, qua formarentur mores regionum et dierum pro regionibus et diebus; cum ipsa ubique ac semper esset, non alibi alia, nec alias aliter; secundum quam justi essent Abraham, et Isaac, et Jacob, et Moyses, et David, et illi omnes laudati ore Dei: sed eos ab imperitis judicari iniquos, <span class="sidenotel">1 Cor. 4, 3.</span><i>judicantibus ex humano die</i>, et universos mores humani generis ex parte moris sui metientibus, tanquam si quis nescius in armamentis quid cui membro accommodatum sit, ocrea velit caput contegi, et galea calceari; et murmuret quod non apte conveniat: aut in uno die indicto a pomeridianis horis justitio, quisquam stomachetur non sibi concedi quid venale proponere, quia mane concessum est: aut in una domo videat aliquid tractari manibus a quoquam servo, quod facere non sinatur qui pocula ministrat: aut aliquid post præsepia fieri, quod ante mensam prohibeatur; et indignetur, cum sit unum habitaculum et una familia, non ubique atque omnibus idem tribui. Sic sunt isti qui indignantur, cum audierint illo sæculo licuisse justis aliquid, quod isto non licet justis; et quia illis aliud præcepit Deus, istis aliud pro temporalibus causis, cum eidem justitiæ utrique servierint: cum in uno homine, et in uno die, et in unis ædibus videant aliud alii membro congruere, et aliud jamdudum licuisse, post horam non licere; quiddam in illo angulo permitti aut juberi, quod in isto juste vetetur et <!-- Page 36 --><a id="page36" class="x-ebookmaker-pageno" title="{36}"></a>vindicetur. Numquid justitia varia est et mutabilis? Sed tempora quibus præsidet, non pariter eunt; tempora enim sunt. Homines autem quorum vita super terram brevis est, quia sensu non valent causas contexere sæculorum priorum, aliarumque gentium quas experti non sunt, cum his quas experti sunt; in uno autem corpore, vel die, vel domo, facile possunt videre quid cui membro, quibus momentis, quibus partibus personisve congruat: in illis offenduntur<a href="3062217976969951244_33849-h-24.htm.html#Nt43" id="NtA43" class="pginternal"><sup>[43]</sup></a>, his serviunt.</p>
<p>14. Hæc ego tunc nesciebam, et non advertebam; et feriebant undique ista oculos meos, et non videbam. Et cantabam carmina, et non mihi licebat ponere pedem quemlibet ubilibet, sed in alio atque alio metro aliter atque aliter; et in uno aliquo versu, non omnibus locis eumdem pedem. Et ars ipsa qua canebam, non habebat aliud alibi, sed omnia simul. Et non intuebar justitiam cui servirent boni et sancti homines, longe excellentius atque sublimius habere simul omnia quæ praecepit<a href="3062217976969951244_33849-h-17.htm.html#lv83" class="pginternal">*</a>, et nulla ex parte variari, et tamen variis temporibus non omnia simul, sed propria distribuentem ac præcipientem. Et reprehendebam cæcus pios patres; non solum sicut Deus juberet atque inspiraret utentes præsentibus, verum quoque sicut Deus revelaret futura prænuntiantes<a href="3062217976969951244_33849-h-24.htm.html#Nt44" id="NtA44" class="pginternal"><sup>[44]</sup></a>.</p>
<p><a id="Cap3_8"/></p>
<div class="sidenotel">VIII. Contra Manichæos dicit quæ flagitia semper detestanda, quæ facinora.</div>
<p>15. Numquid aliquando aut alicubi injustum est <span class="sidenotel">Mat. 22, 37-39.</span><i>diligere Deum ex toto corde, et ex tota anima, et ex tota mente, et diligere proximum tanquam seipsum</i>? Itaque flagitia quæ sunt contra naturam, ubique ac semper detestanda atque punienda sunt, qualia Sodomitarum fuerunt. Quæ si omnes gentes facerent, eodem criminis reatu divina lege tenerentur, quæ non sic fecit homines ut se illo uterentur modo. Violatur quippe ipsa societas quæ cum Deo nobis esse debet, cum eadem natura, cujus ille auctor est, libidinis perversitate <!-- Page 37 --><a id="page37" class="x-ebookmaker-pageno" title="{37}"></a>polluitur. Quæ autem contra mores hominum sunt flagitia, pro morum diversitate<a href="3062217976969951244_33849-h-24.htm.html#Nt45" id="NtA45" class="pginternal"><sup>[45]</sup></a> vitanda sunt; ut pactum inter se civitatis aut gentis consuetudine vel lege firmatum, nulla civis aut peregrini libidine violetur. Turpis enim omnis pars est suo universo non congruens. Cum autem Deus aliquid contra morem aut pactum quorumlibet jubet, etsi nunquam ibi factum est, faciendum est: et si omissum, instaurandum; et si institutum non erat, instituendum est. Si enim regi licet in civitate cui regnat, jubere aliquid quod neque ante illum quisquam, nec ipse unquam jusserat; et non contra societatem civitatis ei obtemperatur, imo contra societatem non obtemperatur, (generale quippe pactum est societatis humanæ obedire regibus suis,) quanto magis Deo regnatori universæ creaturæ suæ, ad ea quæ jusserit, sine dubitatione serviendum est! Sicut enim in potestatibus societatis humanæ, major potestas minori ad obediendum præponitur; ita Deus omnibus.</p>
<p><a id="Sec3_16">16</a>. Item in facinoribus<a href="3062217976969951244_33849-h-24.htm.html#Nt46" id="NtA46" class="pginternal"><sup>[46]</sup></a>, ubi libido est nocendi, sive per contumeliam, sive per injuriam; et utrumque vel ulciscendi causa, sicut inimico inimicus; vel adipiscendi alicujus extra commodi, sicut latro viatori; vel evitandi mali, sicut ei qui timetur; vel invidendo, sicut feliciori miserior; aut in aliquo prosperatus, ei quem sibi æquari timet aut æqualem dolet; vel sola voluptate alieni mali, sicut spectatores gladiatorum, aut irrisores, aut illusores quorumlibet: hæc sunt capita iniquitatis, quæ pullulant principandi et spectandi et sentiendi libidine<a href="3062217976969951244_33849-h-24.htm.html#Nt47" id="NtA47" class="pginternal"><sup>[47]</sup></a>, <span class="sidenotel">1 Joh. 2, 16.</span>aut una, aut duabus earum, aut simul omnibus; et vivitur male adversus tria et septem<a href="3062217976969951244_33849-h-24.htm.html#Nt48" id="NtA48" class="pginternal"><sup>[48]</sup></a>, <span class="sidenotel">Ps. 143, 9.</span><i>psalterium decem chordarum</i> <!-- Page 38 --><a id="page38" class="x-ebookmaker-pageno" title="{38}"></a>decalogum tuum, Deus altissime et dulcissime. Sed quæ flagitia in te qui non corrumperis? aut quæ adversus te facinora, cui noceri non potest? Sed hoc vindicas quod in se homines perpetrant, quia etiam cum in te peccant, impie faciunt in animas suas, <span class="sidenotel">Ps. 26, 12.</span><i>et mentitur iniquitas sibi</i>, sive corrumpendo ac pervertendo naturam suam quam tu fecisti et ordinasti, vel immoderate utendo concessis rebus, vel in non concessa <span class="sidenotel">Rom. 1.</span><i>flagrando in eum usum qui est contra naturam</i>; aut rei tenentur, animo et verbis sævientes adversus te, et <span class="sidenotel">Act. 9, 5.</span><i>adversus stimulum calcitrantes</i>; aut cum disruptis limitibus humanæ societatis, lætantur audaces privatis conciliationibus aut diremptionibus, prout quidque delectaverit aut offenderit. Et ea fiunt cum tu derelinqueris, fons vitæ, qui es unus et verus creator et rector universitatis; et privata superbia diligitur in parte<a href="3062217976969951244_33849-h-24.htm.html#Nt49" id="NtA49" class="pginternal"><sup>[49]</sup></a> unum falsum. Itaque pietate humili reditur in te, et purgas nos a consuetudine mala, et propitius es peccatis confitentium, et <span class="sidenotel">Ps. 101, 21.</span><i>exaudis gemitus compeditorum</i>, et solvis a vinculis quæ nobis fecimus, si jam non erigamus adversus te cornua falsæ libertatis, <span class="sidenotel">Ps. 74, 5, 6.</span>avaritia<a href="3062217976969951244_33849-h-24.htm.html#Nt50" id="NtA50" class="pginternal"><sup>[50]</sup></a> plus habendi, et damno totum amittendi; amplius amando proprium nostrum, quam te omnium bonum.</p>
<p><a id="Cap3_9"/></p>
</div></blockquote>
</body></html>
