<?xml version='1.0' encoding='utf-8'?>
<!DOCTYPE html PUBLIC '-//W3C//DTD XHTML 1.1//EN' 'http://www.w3.org/TR/xhtml11/DTD/xhtml11.dtd'>
<html xmlns="http://www.w3.org/1999/xhtml" xml:lang="en">
<head>
<meta name="generator" content="HTML Tidy for HTML5 for Linux version 5.6.0"/>
<meta http-equiv="Content-Type" content="application/xhtml+xml; charset=utf-8"/>
<title>Confessiones.</title>




<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta name="generator" content="Ebookmaker 0.11.30 by Project Gutenberg"/>
</head>
<body class="x-ebookmaker"><blockquote class="forsidenotel"><div id="pgepubid00008"><div class="sidenotel">X. Obtrectantes quid faceret Deus antequam cœlum et terram conderet.</div>
<p>12. Nonne ecce pleni sunt vetustatis suæ qui nobis dicunt: "Quid faciebat Deus antequam faceret cœlum et terram?" "Si enim vacabat," inquiunt, "et non operabatur aliquid, non sic semper et deinceps, quemadmodum retro semper cessavit ab opere? Si enim ullus motus in Deo novus exstitit<a href="3062217976969951244_33849-h-18.htm.html#lv427" class="pginternal">*</a>, et voluntas nova ut creaturam conderet quam nunquam ante condiderat; quomodo iam vera æternitas, ubi oritur voluntas quæ non erat? Neque enim voluntas Dei creatura est, sed ante creaturam; quia non crearetur aliquid, nisi <!-- Page 212 --><a id="page212" class="x-ebookmaker-pageno" title="{212}"></a>creatoris voluntas præcederet. Ad ipsam ergo Dei substantiam pertinet voluntas ejus. Quod si exortum est aliquid in Dei substantia quod prius non erat; non veraciter dicitur æterna illa substantia: si autem voluntas Dei sempiterna erat ut esset creatura; cur non sempiterna et creatura?"</p>
<p><a id="Cap11_11"/></p>
<div class="sidenotel">XI. Objectioni respondet quod æternitas Dei nescit tempora.</div>
<p>13. Qui hæc dicunt, nondum te intelligunt, o Sapientia Dei, lux mentium; nondum intelligunt, quomodo fiant quæ per te, atque in te fiunt: et conantur æterna sapere; sed adhuc in præteritis et futuris rerum motibus cor eorum volitat, et adhuc vanum est. Quis tenebit illud, et figet illud, ut paululum stet, et paululum rapiat splendorem semper stantis æternitatis, et comparet cum temporibus nunquam stantibus, et videat esse incomparabilem; et videat longum tempus, nisi ex multis prætereuntibus motibus, qui simul extendi non possunt, longum non fieri; non autem præterire<a href="3062217976969951244_33849-h-18.htm.html#lv428" class="pginternal">*</a> quidquam in æterno, sed totum esse præsens; nullum vero tempus totum esse præsens: et videat omne praeteritum propelli ex futuro, et omne futurum ex præterito consequi; et omne præteritum ac futurum ab eo quod semper est præsens, creari et excurrere? Quis tenebit cor hominis, ut stet, et videat quomodo stans dictet et futura et præterita tempora, nec futura nec præterita æternitas? Numquid manus mea valet hoc, aut manus oris mei per loquelas agit tam grandem rem?</p>
<p><a id="Cap11_12"/></p>
<div class="sidenotel">XII. Deus fecerit ante mundi creationem.</div>
<p>14. Ecce respondeo dicenti, "Quid faciebat Deus antequam <i>faceret cœlum et terram</i>?" respondeo non illud quod quidam respondisse perhibetur joculariter, eludens quæstionis violentiam: "Alta," inquit, "scrutantibus gehennas parabat." Aliud est videre, aliud<a href="3062217976969951244_33849-h-18.htm.html#lv429" class="pginternal">*</a> ridere; hæc non respondeo. Libentius enim responderim, "Nescio," quod nescio; quam illud unde irridetur qui alta interrogavit, et laudatur qui falsa respondit. Sed dico te, Deus noster, omnis creaturæ creatorem. Et si cœli et terræ nomine omnis creatura intelligitur; audenter dico, "Antequam <i>faceret Deus cœlum et terram</i>, non faciebat aliquid: si enim faciebat, quid nisi creaturam faciebat?" Et utinam sic sciam, quidquid utiliter scire cupio, quemadmodum scio quod nulla fiebat creatura<a href="3062217976969951244_33849-h-18.htm.html#lv430" class="pginternal">*</a>, antequam fieret ulla creatura.</p>
<p>15. At si cujusquam volatilis sensus vagatur per imagines retro temporum, et te Deum omnipotentem et omnicreantem <!-- Page 213 --><a id="page213" class="x-ebookmaker-pageno" title="{213}"></a>et omnitenentem, cœli et terræ artificem, ab opere tanto, antequam id faceres, per innumerabilia sæcula cessasse miratur; evigilet atque attendat, quia falsa miratur. Nam unde poterant innumerabilia sæcula præterire, quæ ipse non feceras, cum sis omnium sæculorum auctor et conditor? aut quæ tempora fuissent quæ abs te condita non essent<a href="3062217976969951244_33849-h-26.htm.html#Nt304" id="NtA304" class="pginternal"><sup>[304]</sup></a>? aut quomodo præterirent, si nunquam fuissent? Cum ergo sis operator omnium temporum, si fuit aliquod tempus antequam <i>faceres cœlum et terram</i>, cur dicitur quod ab opere cessabas? Idipsum enim tempus tu feceras, nec præterire potuerunt tempora antequam faceres tempora. Si autem ante cœlum et terram nullum erat tempus, cur quæritur quid tunc faciebas? Non enim erat Tunc, ubi non erat tempus.</p>
<p><a id="Cap11_13"/></p>
<div class="sidenotel">XIII. Quod ante tempora a Deo creata nullum tempus fuerit.</div>
<p>16. Nec tu tempore tempora præcedis, alioquin non omnia tempora præcederes. Sed præcedis omnia præterita celsitudine semper præsentis æternitatis; et superas omnia futura, quia illa futura sunt, et cum venerint, præterita erunt; <span class="sidenotel">Ps. 110, 28.</span><i>tu autem idem ipse es, et anni tui non deficiunt</i>. Anni tui nec eunt nec veniunt; isti enim nostri et eunt et veniunt, ut omnes veniant. Anni tui omnes simul stant, quoniam stant; nec euntes a venientibus excluduntur, quia non transeunt: isti autem nostri omnes erunt, cum omnes non erunt. Anni tui dies unus; et dies tuus non quotidie, sed hodie, quia hodiernus tuus non cedit crastino; neque enim succedit hesterno. Hodiernus tuus æternitas<a href="3062217976969951244_33849-h-26.htm.html#Nt305" id="NtA305" class="pginternal"><sup>[305]</sup></a>; ideo coæternum genuisti, cui dixisti, <span class="sidenotel">Ps. 2, 7; Heb. 5, 5.</span><i>Ego hodie genui te.</i> Omnia tempora tu fecisti, et ante omnia tempora tu es; nec aliquo tempore non erat tempus.</p>
<p><a id="Cap11_14"/></p>
<div class="sidenotel">XIV. Temporis differentiæ tres.</div>
<p>17. Nullo ergo tempore non feceras aliquid, quia ipsum tempus tu feceras. Et nulla tempora tibi coæterna sunt, quia tu permanes: at illa si permanerent, non essent tempora. Quid est enim tempus? Quis hoc facile breviterque explicaverit? Quis hoc, ad verbum de illo proferendum, vel cogitatione comprehenderit? Quid autem familiarius et notius in loquendo commemoramus quam tempus? Et intelligimus utique cum id loquimur, intelligimus etiam cum alio loquente id audimus. Quid est ergo tempus? Si nemo ex me quærat, scio; si quærenti explicare velim nescio: fidenter tamen <!-- Page 214 --><a id="page214" class="x-ebookmaker-pageno" title="{214}"></a>dico scire me, quod si nihil præteriret, non esset præteritum tempus; et si nihil adveniret, non esset futurum tempus; et si nihil esset, non esset præsens tempus. Duo ergo illa tempora, præteritum et futurum quomodo sunt, quando et præteritum jam non est, et futurum nondum est? Præsens autem si semper esset præsens, nec in præteritum transiret; jam non esset tempus, sed æternitas. Si ergo præsens, ut tempus sit, ideo fit quia in præteritum transit; quomodo et hoc esse dicimus, cui causa ut sit, illa est quia non erit; ut scilicet non vere dicamus tempus esse, nisi quia tendit non esse<a href="3062217976969951244_33849-h-18.htm.html#lv431" class="pginternal">*</a>?</p>
<p><a id="Cap11_15"/></p>
<div class="sidenotel">XV. Mensura temporis in quo.</div>
<p>18. Et tamen dicimus longum tempus, et breve tempus; neque hoc nisi de præterito aut futuro dicimus. Præteritum tempus longum, verbi gratia, vocamus ante centum annos; futurum itidem longum, post centum annos. Breve autem præteritum, sicut puta, dicimus ante decem dies; et breve futurum, post decem dies. Sed quo pacto longum est aut breve, quod non est? Præteritum enim jam non est, et futurum nondum est. Non itaque dicamus, "Longum est;" sed dicamus de præterito, "Longum fuit," et de futuro," Longum erit." Domine meus, lux mea, nonne et hic veritas tua deridebit hominem? Quod enim longum fuit præteritum tempus, cum jam esset præteritum longum fuit, an cum adhuc præsens esset? Tunc enim poterat esse longum, quando erat quod esset longum: præteritum vero jam non erat; unde nec longum esse poterat, quod omnino non erat. Non ergo dicamus, "Longum fuit præteritum tempus;" neque enim inveniemus quid fuerit longum, quando ex quo præteritum est, non est: sed dicamus, "Longum fuit illud præsens tempus;" quia cum præsens esset, longum erat. Nondum enim præterierat ut non esset, et ideo erat quod longum esse posset. Postea vero quam præteriit, simul et longum esse destitit, quod esse destitit.</p>
<p>19. Videamus ergo, o anima humana, utrum præsens tempus possit esse longum; datum enim tibi est sentire moras atque metiri. Quid respondebis mihi? An centum anni præsentes longum tempus est? Vide prius utrum possint præsentes esse centum anni. Si enim primus eorum annus agitur, ipse præsens est; nonaginta vero et novem futuri sunt, et ideo nondum sunt: si autem secundus annus agitur; jam unus est <!-- Page 215 --><a id="page215" class="x-ebookmaker-pageno" title="{215}"></a>præteritus, alter præsens, cæteri futuri. Atque ita<a href="3062217976969951244_33849-h-18.htm.html#lv432" class="pginternal">*</a> mediorum quemlibet centenarii hujus numeri annum præsentem posuerimus; ante illum præteriti erunt, post illum futuri: quocirca centum anni præsentes esse non poterunt<a href="3062217976969951244_33849-h-18.htm.html#lv433" class="pginternal">*</a>. Vide saltem utrum qui agitur unus, ipse sit præsens. Et ejus enim si primus agitur mensis, futuri sunt cæteri; si secundus, jam et primus præteriit, et reliqui nondum sunt. Ergo nec annus qui agitur, totus est præsens; et si non totus est præsens, non est annus præsens. Duodecim enim menses annus est, quorum quilibet unus mensis qui agitur, ipse præsens est; cæteri autem, præteriti aut futuri. Quanquam neque mensis qui agitur, præsens est, sed unus dies: si primus, futuris cæteris; si novissimus, præteritis cæteris; si mediorum quilibet, inter præteritos et futuros.</p>
<p>20. Ecce præsens tempus quod solum inveniebamus longum appellandum, vix ad unius diei spatium contractum est. Sed discutiamus etiam ipsum, quia nec unus dies totus est præsens. Nocturnis enim et diurnis horis omnibus viginti quatuor expletur, quarum prima cæteras futuras habet, novissima præteritas; aliqua vero interjectarum ante se præteritas, post se futuras. Et ipsa una hora fugitivis particulis agitur; quidquid ejus avolavit, præteritum est; quidquid ei<a href="3062217976969951244_33849-h-18.htm.html#lv434" class="pginternal">*</a> restat, futurum. Si quid intelligitur temporis, quod in nullas jam vel in minutissimas momentorum partes dividi possit, id solum est quod præsens dicatur. Quod tamen ita raptim a futuro in præteritum transvolat, ut nulla morula extendatur. Nam si extenditur, dividitur in præteritum et futurum: præsens autem nullum habet spatium. Ubi est ergo tempus quod longum dicamus? An futurum? Non quidem dicimus, "Longum est," quia nondum est quod longum sit; sed dicimus, "Longum erit." Quando igitur erit? Si enim et tunc cum adhuc futurum erit, non erit longum; quia quod sit longum, nondum erit: si autem tunc erit longum cum ex futuro, quod nondum est, esse jam cœperit, et præsens factum erit, ut possit esse quod longum sit; jam superioribus vocibus clamat præsens tempus, longum se esse non posse.</p>
<p><a id="Cap11_16"/></p>
<div class="sidenotel">XVI. Quale tempus metiri liceat, et quale non.</div>
<p>21. Et tamen, Domine, sentimus intervalla temporum, et comparamus sibimet, et dicimus alia longiora, et alia breviora. Metimur etiam quanto sit brevius aut longius illud tempus quam illud; et respondemus duplum esse hoc vel triplum, <!-- Page 216 --><a id="page216" class="x-ebookmaker-pageno" title="{216}"></a>illud autem simplum, aut tantum hoc esse quantum illud. Sed prætereuntia metimur tempora cum sentiendo metimur; præterita vero quæ jam non sunt, aut futura quæ nondum sunt, quis metiri potest? nisi forte audebit quis dicere metiri posse quod non est. Cum ergo præterit tempus, sentiri et metiri potest; cum autem præterierit, quoniam non est, non potest.</p>
<p><a id="Cap11_17"/></p>
<div class="sidenotel">XVII. Ubi tempus præteritum et futurum.</div>
<p>22. Quæro, Pater, non affirmo: Deus meus, præside mihi et rege me. "Quisnam est qui dicat mihi non esse tria tempora, sicut pueri didicimus, puerosque docuimus, præteritum, præsens, et futurum; sed tantum præsens, quoniam illa duo non sunt? An et ipsa sunt, sed ex aliquo procedit occulto, cum ex futuro fit præsens; et in aliquod recedit occultum, cum ex præsenti fit præteritum? Nam ubi ea viderunt qui futura cecinerunt, si nondum sunt? Neque enim potest videri id quod non est. Et qui narrant præterita, non utique narrarent<a href="3062217976969951244_33849-h-18.htm.html#lv435" class="pginternal">*</a>, si animo illa non cernerent: quæ si nulla essent cerni omnino non possent. Sunt ergo et futura et præterita."</p>
<p><a id="Cap11_18"/></p>
<div class="sidenotel">XVIII. Quomodo præterita et futura tempora sint præsentia.</div>
<p>23. Sine me, Domine, amplius quærere; spes mea, non conturbetur intentio mea. Si enim sunt futura et præterita, volo scire ubi sint. Quod si nondum valeo, scio tamen ubicumque sunt, non ibi ea futura esse, aut præterita, sed præsentia. Nam si et ibi futura sunt, nondum ibi sunt; si et ibi præterita sunt, jam non ibi sunt. Ubicumque ergo sunt quæcumque sunt, non sunt nisi præsentia. Quanquam præterita cum vera narrantur, ex memoria proferuntur non res ipsæ quæ præterierunt, sed verba concepta ex imaginibus earum, quæ in animo velut vestigia per sensus prætereundo fixerunt. Pueritia quippe mea quæ jam non est, in tempore præterito est quod jam non est, imaginem vero ejus cum eam recolo et narro, in præsenti tempore intueor, quia est adhuc in memoria mea. Utrum similis causa sit etiam prædicendorum futurorum, ut rerum quæ nondum sunt, jam existentes præsentiantur imagines<a href="3062217976969951244_33849-h-18.htm.html#lv436" class="pginternal">*</a>; confiteor, Deus meus, nescio. Illud sane scio, nos plerumque præmeditari futuras actiones nostras, eamque præmeditationem esse præsentem, actionem autem quam præmeditamur nondum esse, quia futura est; quam cum aggressi fuerimus, et quod præmeditabamur agere cœperimus, tunc erit illa actio, quia tunc non futura sed præsens est<a href="3062217976969951244_33849-h-18.htm.html#lv437" class="pginternal">*</a>. <!-- Page 217
  --><a id="page217" class="x-ebookmaker-pageno" title="{217}"></a></p>
<p>24. Quoquo modo se itaque habeat arcana præsensio futurorum, videri nisi quod est non potest. Quod autem jam est, non futurum sed præsens est. Cum ergo videri dicuntur futura, non ipsa quæ nondum sunt, id est quæ futura sunt, sed eorum causæ, vel signa forsitan videntur, quæ jam sunt; ideo non futura, sed præsentia sunt jam videntibus, ex quibus futura prædicantur animo concepta. Quæ rursus conceptiones jam sunt, et eas præsentes apud se intuentur qui illa prædicunt. Loquatur mihi aliquod exemplum tanta rerum numerositas. Intueor auroram, oriturum solem prænuntio: quod intueor, præsens est; quod prænuntio, futurum: non sol futurus qui jam est, sed ortus ejus qui nondum est: tamen etiam ortum ipsum nisi animo imaginarer, sicut modo cum id loquor, non eum possem prædicere. Sed nec illa aurora quam in cœlo video, solis ortus est, quamvis eum præcedat; nec illa imaginatio in animo meo: quæ duo præsentia cernuntur, ut futurus ille ante dicatur. Futura ergo nondum sunt; et si nondum sunt, non sunt: et si non sunt, videri omnino non possunt; sed prædici possunt ex præsentibus, quæ jam sunt, et videntur.</p>
<p><a id="Cap11_19"/></p>
<div class="sidenotel">XIX. Non capit modum, quo Deus docet futura.</div>
<p>25. Tu itaque, regnator creaturæ tuæ, quis est modus quo doces animas ea quæ futura sunt? docuisti enim Prophetas tuos. Quisnam ille modus est quo doces futura, cui futurum quidquam non est; vel potius de futuris doces præsentia? Nam quod non est, nec doceri utique potest. Nimis longe est modus iste ab acie mea; <span class="sidenotel">Ps. <span class="correction" title="Original reads '128', corrected by errata.">138</span>, 6.</span><i>invaluit ex me, non potero ad illum</i>; potero autem ex te, cum dederis tu, <i>dulce lumen</i> occultorum<a href="3062217976969951244_33849-h-18.htm.html#lv438" class="pginternal">*</a> <i>oculorum meorum</i>.</p>
<p><a id="Cap11_20"/></p>
<div class="sidenotel">XX. Differentiæ temporis quomodo nominandæ.</div>
<p>26. Quod autem nunc liquet et claret, nec futura sunt, nec præterita. Nec proprie dicitur, Tempora sunt tria; præteritum, præsens et futurum: sed fortasse proprie diceretur, Tempora sunt tria; præsens de præteritis, præsens de præsentibus, præsens de futuris. Sunt enim hæc in anima tria quædam, et alibi ea non video; præsens de præteritis memoria, præsens de præsentibus contuitus, præsens de futuris exspectatio. Si hæc permittimur dicere, tria tempora video, fateorque<a href="3062217976969951244_33849-h-18.htm.html#lv439" class="pginternal">*</a> tria sunt. Dicatur etiam, Tempora sunt tria, præteritum, præsens et futurum; sicut abutitur consuetudo, dicatur: ecce non curo, nec resisto, nec reprehendo; dum tamen intelligatur quod dicitur, neque id quod futurum est, <!-- Page
  218 --><a id="page218" class="x-ebookmaker-pageno" title="{218}"></a>esse jam, neque id quod præteritum est. Pauca sunt enim quæ proprie loquimur, plura non proprie; sed agnoscitur quid velimus.</p>
<p><a id="Cap11_21"/></p>
<div class="sidenotel">XXI. Quomodo tempus liceat metiri.</div>
<p>27. Dixi ergo paulo ante, prætereuntia tempora metimur, ut possimus dicere duplum esse hoc temporis ad illud simplum, aut tantum hoc quantum illud, et si quid aliud de partibus temporum possumus renuntiare metiendo. Quocirca, ut dicebam, prætereuntia metimur tempora. Et si quis mihi dicat, "Unde scis?" respondeam, "Scio quia metimur, nec metiri quæ non sunt possumus, et non sunt præterita vel futura. Præsens vero tempus quomodo metimur, quando non habet spatium? Metitur ergo cum præterit, cum autem præterierit, non metitur<a href="3062217976969951244_33849-h-18.htm.html#lv440" class="pginternal">*</a>; quid enim metiatur, non erit. Sed unde et qua et quo præterit, cum metitur? Unde, nisi ex futuro? qua, nisi per præsens? quo, nisi in præteritum? Ex illo ergo quod nondum est, per illud quod spatio caret, in illud quod jam non est. Quid autem metimur, nisi tempus in aliquo spatio? Neque enim dicimus simpla, et dupla, et tripla, et æqualia, et si quid hoc modo in tempore dicimus, nisi spatia temporum. In quo ergo spatio metimur tempus præteriens? Utrum in futuro, unde præterit? Sed quod nondum est, non metimur. An in præsenti, qua præterit? Sed nullum spatium non metimur. An in præterito, quo præterit? Sed quod jam non est, non metimur.</p>
<p><a id="Cap11_22"/></p>
<div class="sidenotel">XXII. Petit ænigmatis istius solutionem a Deo.</div>
<p>28. Exarsit animus meus nosse istud implicatissimum ænigma. Noli claudere, Domine Deus meus bone Pater, per Christum obsecro, noli claudere desiderio meo ista, et usitata et abdita, quominus in ea penetret, et dilucescant allucente misericordia tua, Domine. Quem percunctabor de his? et cui fructuosius confitebor<a href="3062217976969951244_33849-h-18.htm.html#lv441" class="pginternal">*</a> imperitiam meam, nisi tibi cui non sunt molesta studia mea, flammantia vehementer in Scripturas tuas? Da quod amo: amo enim, et hoc tu dedisti. Da, Pater, qui vere<a href="3062217976969951244_33849-h-18.htm.html#lv442" class="pginternal">*</a> <span class="sidenotel">Mat. 7, 11.</span><i>nosti data bona dare filiis tuis</i>. Da, quoniam suscepi cognoscere<a href="3062217976969951244_33849-h-18.htm.html#lv443" class="pginternal">*</a>, <span class="sidenotel">Ps. 72, 16.</span><i>et labor est ante me</i>, donec aperias. Per Christum obsecro, in nomine ejus Sancti sanctorum, nemo mihi obstrepat. Et <span class="sidenotel">Ps. 115, 1.</span><i>ego credidi, propter quod et loquor</i>. Hæc est spes mea; ad hanc vivo<a href="3062217976969951244_33849-h-18.htm.html#lv444" class="pginternal">*</a> ut <span class="sidenotel">Ps. 26, 4.</span><i>contempler delectationem Domini</i>. Ecce <span class="sidenotel">Ps. 38, 6.</span><i>veteres posuisti dies meos</i>, et transeunt; et quomodo, nescio. Et dicimus, Tempus et tempus, tempora et tempora; Quamdiu dixit hoc ille, quamdiu fecit hoc ille; <!-- Page 219 --><a id="page219" class="x-ebookmaker-pageno" title="{219}"></a>et, Quam longo tempore illud non vidi! et, Duplum temporis habet hæc syllaba ad illam simplam brevem. Dicimus hæc, et audimus hæc; et intelligimur, et intelligimus. Manifestissima et usitatissima sunt; et eadem rursus nimis latent, et nova est inventio eorum.</p>
<p><a id="Cap11_23"/></p>
<div class="sidenotel">XXIII. Quid sit tempus.</div>
<p>29. Audivi a quodam homine docto, quod solis et lunæ ac siderum motus, ipsa sint tempora; et nil annui<a href="3062217976969951244_33849-h-18.htm.html#lv445" class="pginternal">*</a>. Cur enim non potius omnium corporum motus sint tempora? An vero si cessarent cœli lumina, et moveretur rota figuli, non esset tempus quo metiremur eos gyros, et diceremus aut æqualibus morulis agi; aut si alias tardius, alias velocius moveretur, alios magis diuturnos esse, alios minus? Aut cum hoc diceremus, non et nos in tempore loqueremur, aut essent in verbis nostris aliæ longæ syllabæ, aliæ breves, nisi quia illæ longiore tempore sonuissent, istæ breviore? Deus, dona hominibus videre in parvo communes notitias rerum parvarum atque magnarum. <span class="sidenotel">Gen. 1, 14.</span><i>Sunt et sidera et luminaria cœli in signis, et in temporibus, et in annis, et in diebus</i>: sunt vero; sed nec ego dixerim circuitum illius ligneolæ<a href="3062217976969951244_33849-h-18.htm.html#lv446" class="pginternal">*</a> rotæ diem esse, nec tamen ideo tempus non esse ille dixerit.</p>
<p>30. Ego scire cupio vim naturamque temporis, quo metimur corporum motus, et dicimus illum motum, verbi gratia, tempore duplo esse diuturniorem quam istum. Nam quæro, quoniam dies dicitur, non tantum mora solis super terram, secundum quod aliud est dies, aliud nox, sed etiam totius<a href="3062217976969951244_33849-h-18.htm.html#lv447" class="pginternal">*</a> ejus circuitus ab oriente usque ad orientem, secundum quod dicimus, 'Tot dies transierunt;' cum suis enim noctibus dicuntur tot dies, nec extra reputantur spatia noctium: quoniam ergo dies expletur motu solis, atque circuitu ab oriente usque ad orientem; quæro utrum motus ipse sit dies, an mora ipsa quanta peragitur, an utrumque. Si enim primum dies esset; dies ergo esset etiamsi tanto spatio temporis sol cursum illum peregisset, quantum est horæ unius. Si secundum; non ergo esset dies, si ab ortu solis usque in ortum alterum, tam brevis mora esset quam est horæ unius; sed vicies et quater circumiret sol ut expleret diem. Si utrumque; nec ille appellaretur dies, si horæ spatio sol totum suum gyrum circumiret; nec ille<a href="3062217976969951244_33849-h-18.htm.html#lv448" class="pginternal">*</a>, si sole cessante tantum temporis præteriret, quanto peragere sol totum ambitum de mane in mane assolet. Non itaque nunc quæram, quid sit illud quod vocatur dies, sed <!-- Page 220 --><a id="page220" class="x-ebookmaker-pageno" title="{220}"></a>quid sit tempus quo metientes solis circuitum, diceremus eum dimidio spatio temporis peractum minus quam solet, si tanto spatio temporis peractus esset, quanto peraguntur horæ duodecim; et utrumque tempus comparantes diceremus illud simplum, hoc duplum, etiamsi aliquando illo simplo, aliquando isto duplo sol ab oriente usque ad orientem circumiret. Nemo ergo mihi dicat cœlestium corporum motus esse tempora: quia et cujusdam voto cum sol stetisset; <span class="sidenotel">Jos. 10, 13.</span>ut victoriosum<a href="3062217976969951244_33849-h-18.htm.html#lv449" class="pginternal">*</a> prælium perageret, sol stabat, sed tempus ibat. Per suum quippe spatium temporis, quod ei sufficeret, illa pugna gesta atque finita est. Video igitur tempus quamdam esse distentionem. Sed video, an videre mihi videor? Tu demonstrabis, Lux, Veritas.</p>
<p><a id="Cap11_24"/></p>
<div class="sidenotel">XXIV. Tempus est quo metimur motum corporis.</div>
<p>31. Jubes ut approbem si quis dicat tempus esse motum corporis? Non jubes. Nam corpus nullum, nisi in tempore, moveri audio: tu dicis. Ipsum autem corporis motum tempus esse non audio: non tu dicis. Cum enim movetur corpus, tempore metior quamdiu moveatur, ex quo moveri incipit donec desinat. Et si non vidi ex quo cœpit, et perseverat moveri, ut non videam cum desinit; non valeo metiri, nisi forte ex quo videre incipio donec desinam. Quod si diu video, tantummodo longum tempus esse renuntio, non autem quantum sit; quia et quantum cum<a href="3062217976969951244_33849-h-18.htm.html#lv450" class="pginternal">*</a> dicimus, collatione dicimus; velut, 'Tantum hoc, quantum illud;' aut, 'Duplum hoc ad illud' et si quid aliud isto modo. Si autem notare potuerimus locorum spatia, unde et quo veniat corpus quod movetur, vel partes ejus, si tanquam in torno movetur, possumus dicere quantum sit temporis, ex quo ab illo loco usque ad illum locum motus corporis vel partis ejus effectus est. Cum itaque aliud sit motus corporis, aliud quo metimur quamdiu sit; quis non sentiat quid horum potius tempus dicendum sit? Nam si et<a href="3062217976969951244_33849-h-18.htm.html#lv451" class="pginternal">*</a> varie corpus aliquando movetur, aliquando stat; non solum motum ejus, sed etiam statum tempore metimur; et dicimus, 'Tantum stetit, quantum motum est;' aut, 'Duplo vel triplo stetit, ad id quod motum est;' et si quid aliud nostra dimensio sive comprehenderit sive existimaverit, ut dici solet, plus minus. Non est ergo tempus corporis motus.</p>
<p><a id="Cap11_25"/></p>
<div class="sidenotel">XXV. Rursus Deum interpellat.</div>
<p>32. Et confiteor tibi, Domine, adhuc ignorare me quid sit tempus; et rursus confiteor tibi, Domine, scire me in tempore <!-- Page 221 --><a id="page221" class="x-ebookmaker-pageno" title="{221}"></a>ista dicere, et diu me jam loqui de tempore, atque id<a href="3062217976969951244_33849-h-18.htm.html#lv452" class="pginternal">*</a> ipsum diu non esse diu nisi mora temporis. Quomodo igitur hoc scio, quando quid sit tempus nescio? An forte nescio quemadmodum dicam quod scio? Hei mihi qui nescio saltem quid nesciam! Ecce, Deus meus, coram te, quia non mentior; sicut loquor, ita est cor meum. Tu illuminabis lucernam meam, Domine Deus meus, <span class="sidenotel">Ps. 17, 25.</span><i>illuminabis tenebras meas</i>.</p>
<p><a id="Cap11_26"/></p>
<div class="sidenotel">XXVI. Quomodo tempus metimur.</div>
<p>33. Nonne tibi confitetur anima mea confessione veridica metiri me tempora? Itane, Deus meus, metior, et quid metiar nescio? Metior motum corporis tempore; item<a href="3062217976969951244_33849-h-18.htm.html#lv453" class="pginternal">*</a> ipsum tempus non metior? An vero corporis motum metirer quamdiu sit, et quamdiu hinc illuc perveniat, nisi tempus in quo movetur metirer? Ipsum ergo tempus unde metior? An tempore breviore metimur longius, sicut spatio cubiti spatium transtri? Sic enim videmur spatio brevis syllabæ metiri spatium longæ syllabæ, atque id duplum dicere. Ita metimur spatia carminum spatiis versuum, et spatia versuum spatiis pedum, et spatia pedum spatiis syllabarum, et spatia longarum spatiis brevium: non in paginis (nam eo modo loca metimur, non tempora), sed cum voces pronuntiando transeunt, et dicimus, 'Longum carmen est, nam tot versibus contexitur; longi versus, nam tot pedibus constant; longi pedes, nam tot syllabis tenduntur; longa syllaba est, nam dupla est ad brevem.' Sed neque ita comprehenditur certa mensura temporis; quandoquidem fieri potest, ut ampliori spatio temporis personet versus brevior si productius pronuntietur, quam longior si correptius. Ita carmen, ita pes, ita syllaba. Inde mihi visum est, nihil esse aliud tempus quam distentionem: sed cujus rei, nescio; et mirum si non ipsius animi. Quid enim metior, obsecro, Deus meus, et dico aut indefinite, 'Longius est hoc tempus quam illud;' aut etiam definite, 'Duplum est hoc ad illud<a href="3062217976969951244_33849-h-18.htm.html#lv454" class="pginternal">*</a>?' Tempus metior, scio: sed non metior futurum, quia nondum est; non metior præsens, quia nullo spatio tenditur; non metior præteritum, quia jam non est. Quid ergo metior? An prætereuntia tempora, non præterita? sic enim dixeram.</p>
<p><a id="Cap11_27"/></p>
<div class="sidenotel">XXVII. Quomodo metimur tempus permanens in animo.</div>
<p>34. Insiste, anime meus, et attende fortiter: Deus adjutor noster; <span class="sidenotel">Ps. 99, 3.</span><i>ipse fecit nos, et non ipsi nos</i>. Attende ubi albescit veritas. Ecce puta<a href="3062217976969951244_33849-h-18.htm.html#lv455" class="pginternal">*</a>, vox corporis incipit sonare, et sonat, et adhuc sonat, et ecce desinit; jamque silentium est, et vox <!-- Page 222 --><a id="page222" class="x-ebookmaker-pageno" title="{222}"></a>illa præterita est, et non est jam vox. Futura erat antequam sonaret, et non poterat metiri, quia nondum erat, et nunc non potest, quia jam non est. Tunc ergo poterat cum sonabat, quia tunc erat quæ metiri posset. Sed et tunc non stabat; ibat enim et præteribat. An ideo magis poterat? Præteriens enim tendebatur in aliquod spatium temporis quo metiri posset, quoniam præsens nullum habet spatium. Si ergo tunc poterat, ecce puta, altera cœpit sonare, et adhuc sonat, continuato tenore<a href="3062217976969951244_33849-h-18.htm.html#lv456" class="pginternal">*</a> sine ulla distinctione: metiamur eam dum sonat; cum enim sonare cessaverit, jam præterita erit, et non erit quæ possit metiri; metiamur plane, et dicamus quanta sit. Sed adhuc sonat, nec metiri potest nisi ab initio sui quo sonare cœpit, usque ad finem quo desinit. Ipsum quippe intervallum metimur ab aliquo initio usque ad aliquem finem. Quapropter vox quae nondum finita est, metiri non potest, ut dicatur quam longa vel brevis sit; nec dici aut æqualis alicui, aut ad aliquam simpla vel dupla, vel quid aliud. Cum autem finita fuerit, jam non erit. Quo pacto igitur metiri poterit? Et metimur tamen tempora; nec ea quæ nondum sunt, nec ea quæ jam non sunt, nec ea quæ nulla mora extenduntur, nec ea quæ terminos non habent: nec futura ergo nec præterita, nec præsentia, nec prætereuntia tempora metimur; et metimur tamen tempora.</p>
<p>35. "Deus creator omnium;" versus iste octo syllabarum, brevibus et longis alternat syllabis. Quatuor itaque breves; prima, tertia, quinta, septima, simplæ sunt ad quatuor longas; secundam, quartam, sextam, octavam. Hæ singulæ ad illas singulas duplum habent temporis; pronuntio<a href="3062217976969951244_33849-h-18.htm.html#lv457" class="pginternal">*</a>, renuntio, et ita est quantum sentitur sensu manifesto. Quantum sensus manifestus est, brevi syllaba longam metior, eamque sentio habere bis tantum. Sed cum altera post alteram sonat, si prior brevis, longa posterior, quomodo tenebo brevem, et quomodo eam longæ metiens applicabo, ut inveniam quod bis tantum habeat; quandoquidem longa sonare non incipit, nisi brevis sonare destiterit? Ipsamque longam num præsentem metior, quando nisi finitam non metior? Ejus autem finitio, præteritio est. Quid ergo est quod metiar? Ubi est, qua<a href="3062217976969951244_33849-h-18.htm.html#lv458" class="pginternal">*</a> metior, brevis? ubi est longa quam metior? Ambæ sonuerunt, avolaverunt, præterierunt, jam non sunt; et ego metior, fidenterque respondeo, quantum exercitato sensu fiditur, illam <!-- Page
  223 --><a id="page223" class="x-ebookmaker-pageno" title="{223}"></a>simplam esse, illam duplam, in spatio scilicet temporis. Neque hoc possum, nisi quia præterierunt et finitæ sunt. Non ergo ipsas quæ jam non sunt, sed aliquid in memoria mea metior quod infixum manet.</p>
<p>36. In te, anime meus, tempora metior; noli mihi obstrepere: quod est, Noli tibi obstrepere turbis affectionum tuarum. In te, inquam, tempora metior; affectionem quam res prætereuntes in te faciunt, et cum illæ præterierint manet, ipsam metior præsentem, non eas<a href="3062217976969951244_33849-h-18.htm.html#lv459" class="pginternal">*</a> quæ præterierunt ut fieret: ipsam metior, cum tempora metior. Ergo aut ipsa sunt tempora, aut non tempora metior. Quid cum metimur silentia, et dicimus illud silentium tantum tenuisse temporis, quantum illa vox tenuit? Nonne cogitationem tendimus ad mensuram vocis, quasi sonaret, ut aliquid de intervallis silentiorum in spatio temporis renuntiare possimus? Nam et voce atque ore cessante, peragimus cogitando carmina, et versus et quemque sermonem, motionumque dimensiones quaslibet, et de spatiis temporum, quantum illud ad illud sit renuntiamus, non aliter ac si ea sonando diceremus. Si voluerit aliquis edere longiusculam vocem, et constituerit præmeditando quam longa futura sit; egit utique iste spatium temporis in silentio, memoriæque commendans cœpit edere illam vocem quæ sonat, donec ad propositum terminum perducatur: imo sonuit et sonabit; nam quod ejus jam peractum est, utique sonuit; quod autem restat, sonabit: atque ita peragitur, dum præsens intentio futurum in præteritum trajicit, diminutione futuri crescente præterito, donec consumptione<a href="3062217976969951244_33849-h-18.htm.html#lv460" class="pginternal">*</a> futuri sit totum præteritum.</p>
<p><a id="Cap11_28"/></p>
<div class="sidenotel">XXVIII. Animo metimur tempora.</div>
<p>37. Sed quomodo minuitur aut consumitur futurum, quod nondum est? aut quomodo crescit præteritum quod jam non est, nisi quia in animo qui illud agit tria sunt? Nam et exspectat et attendit et meminit, ut id quod exspectat, per id quod attendit, transeat in id quod meminerit. Quis igitur negat futura nondum esse? Sed tamen jam est in animo exspectatio futurorum. Et quis negat præterita jam non esse? Sed tamen adhuc est in animo memoria præteritorum. Et quis negat præsens tempus carere spatio, quia in puncto præterit? Sed tamen perdurat attentio per quam pergat<a href="3062217976969951244_33849-h-18.htm.html#lv461" class="pginternal">*</a> abesse quod aderit. Non igitur longum tempus futurum quod non est, sed longum futurum longa exspectatio futuri est; <!-- Page
  224 --><a id="page224" class="x-ebookmaker-pageno" title="{224}"></a>neque longum præteritum tempus quod non est, sed longum præteritum longa memoria præteriti est.</p>
<p><a id="Sec11_38"/>38. Dicturus sum canticum quod novi: antequam incipiam, in totum exspectatio mea tenditur; cum autem cœpero, quantum ex illo<a href="3062217976969951244_33849-h-18.htm.html#lv462" class="pginternal">*</a> in præteritum decerpsero, tenditur in memoria mea: atque distenditur vita hujus actionis mea; in memoriam, propter quod dixi; et in exspectationem, propter quod dicturus sum: præsens tamen adest attentio mea, per quam trajiciatur quod erat futurum ut fiat præteritum. Quod quanto magis agitur et agitur, tanto breviata exspectatione prolongatur memoria; donec tota exspectatio consumatur, cum tota illa actio finita transierit in memoriam. Et quod in toto cantico, hoc in singulis particulis ejus fit, atque in singulis syllabis ejus; hoc in actione longiore, cujus forte particula est illud canticum; hoc in tota vita hominis, cujus partes sunt omnes actiones hominis; hoc in toto sæculo filiorum hominum, cujus partes sunt omnes vitæ hominum.</p>
<p><a id="Cap11_29"/></p>
<div class="sidenotel">XXIX. Se in temporalia distentum cupit in Deum colligi.</div>
<p>39. Sed quoniam <span class="sidenotel">Ps. 62, 4.</span><i>melior est misericordia tua super vitas</i>, ecce distentio est vita mea, et <i>me suscepit dextera tua</i> in Domino meo mediatore Filio hominis inter te unum et nos multos, in multis per multa, <i>ut</i> per eum <i>apprehendam in quo et apprehensus sum</i>, et a veteribus diebus colligar sequens unum<a href="3062217976969951244_33849-h-26.htm.html#Nt306" id="NtA306" class="pginternal"><sup>[306]</sup></a> <i>præterita oblitus</i>; non in ea quæ futura et transitura sunt, sed <i>in ea quæ ante sunt</i>, non distentus, sed <i>extentus</i><a href="3062217976969951244_33849-h-18.htm.html#lv463" class="pginternal">*</a>, non secundum distentionem, sed secundum intentionem <span class="sidenotel">Phil. 3, 13. 14.</span><i>sequor ad palmam supernæ vocationis</i>; ubi <span class="sidenotel">Ps. 25, 7.</span><i>audiam vocem laudis</i> tuæ, et <span class="sidenotel">Ps. 26, 4.</span><i>contempler delectationem</i> tuam, nec venientem, nec prætereuntem. Nunc vero anni mei in gemitibus. Et tu solatium meum, Domine, pater meus æternus es: at ego in tempora dissilui<a href="3062217976969951244_33849-h-18.htm.html#lv464" class="pginternal">*</a>, quorum ordinem nescio; et tumultuosis varietatibus dilaniantur cogitationes meæ, intima viscera animæ meæ, donec in te confluam purgatus et liquidus igne amoris tui.</p>
<p><a id="Cap11_30"/></p>
<div class="sidenotel">XXX. Coarguit rursum obtrectantes, quid fecerit Deus ante mundi creationem.</div>
<p>40. Et stabo atque solidabor in te, in forma mea, veritate tua; nec patiar quæstiones hominum, qui pœnali morbo plus sitiunt quam capiunt, et dicunt, "Quid faciebat Deus antequam <i>faceret cœlum et terram</i>? Aut quid ei venit in mentem ut aliquid faceret, cum antea nunquam aliquid fecerit?" Da illis, Domine, bene cogitare quid dicant, et invenire quia non <!-- Page 225 --><a id="page225" class="x-ebookmaker-pageno" title="{225}"></a>dicitur, "Nunquam," ubi non est tempus. Quod<a href="3062217976969951244_33849-h-18.htm.html#lv465" class="pginternal">*</a> ergo dicitur, "nunquam fecisse," quid aliud dicitur nisi "nullo tempore fecisse?" Videant itaque nullum tempus esse posse sine creatura<a href="3062217976969951244_33849-h-26.htm.html#Nt307" id="NtA307" class="pginternal"><sup>[307]</sup></a>, et desinant istam <i>vanitatem loqui</i>. <i>Extendantur</i> etiam <i>in ea quæ ante sunt</i>, et intelligant te ante omnia tempora æternum creatorem omnium temporum, neque ulla tempora tibi esse coæterna, nec ullam creaturam, etiam si est aliqua supra tempora.</p>
<p><a id="Cap11_31"/></p>
<div class="sidenotel">XXXI. Quomodo cognoscit Deus, quomodo creatura.</div>
<p>41. Domine Deus meus, quis ille sinus est alti secreti tui, et quam longe inde me projecerunt consequentia delictorum meorum? Sana oculos meos, et<a href="3062217976969951244_33849-h-18.htm.html#lv466" class="pginternal">*</a> congaudeam luci tuæ. Certe si est tam grandi scientia et præscientia pollens animus, cui cuncta præterita et futura ita nota sint, sicut mihi unum canticum notissimum; nimium mirabilis est animus iste, atque ad horrorem stupendus: quippe quem ita non lateat quidquid peractum, et quidquid reliquum sæculorum est; quemadmodum me non latet cantantem illud canticum, quid et quantum ejus abierit ab exordio, quid et quantum restet ad finem. Sed absit ut tu conditor universitatis, conditor animarum et corporum, absit ut ita noveris omnia futura et præterita. Longe tu, longe mirabilius, longeque secretius. Neque enim sicut nota cantantis notumve canticum audientis, exspectatione vocum futurarum et memoria præteritarum variatur affectus, sensusque distenditur; ita tibi aliquid accidit incommutabiliter æterno, hoc est, vere æterno creatori mentium<a href="3062217976969951244_33849-h-26.htm.html#Nt308" id="NtA308" class="pginternal"><sup>[308]</sup></a>. Sicut ergo nosti in principio cœlum et terram sine varietate notitiæ tuæ, ita <i>fecisti in principio cœlum et terram</i> sine distentione<a href="3062217976969951244_33849-h-18.htm.html#lv467" class="pginternal">*</a> actionis tuæ. Qui intelligit, confiteatur tibi; et qui non intelligit, confiteatur tibi. O quam excelsus es, et humiles corde sunt domus tua! <span class="sidenotel">Ps. 145, 8.</span><i>Tu</i> enim <i>erigis elisos</i>, et non cadunt quorum celsitudo tu es.</p>
<p><br class="c1"/></p>
<hr class="full"/>
<p><!-- Page 226 --><a id="page226" class="x-ebookmaker-pageno" title="{226}"></a></p>
<h3 id="pgepubid00022">LIBER DUODECIMUS.</h3>
<blockquote class="b1n"><div>
<p>Primi Geneseos versiculi interpretationem prosequitur, <i>In principio fecit Deus cœlum et terram</i>; in quo <i>cœli</i> nomine significari docet creaturam illam spiritualem vel intellectualem, quæ faciem Dei semper contemplatur; <i>terræ</i> autem vocabulo informem materiam, ex qua rerum corporearum species fuerunt posthac formatæ. Verum alias interpretandi rationes haudquaquam improbandas esse; imo ex Scripturæ divinæ profunditate sensum multiplicem erui posse et debere, quinimo, quidquid omnino veri in ejus verbis inveniri potest, id in iis revera contineri, confitetur.</p>
</div></blockquote>
<p><a id="Cap12_1"/></p>
<div class="sidenotel">I. Difficilis inquisitio veri.</div>
<p>1. Multa satagit cor meum, Domine, in hac inopia vitæ meæ, pulsatum verbis sanctæ Scripturæ tuæ: et ideo plerumque in sermone copiosa est egestas humanæ intelligentiæ; quia plus loquitur inquisitio quam inventio, et longior est petitio quam impetratio, et operosior est manus pulsans quam sumens. Tenemus promissum; quis corrumpet illud? <span class="sidenotel">Rom. 8, 31.</span><i>Si Deus pro nobis, quis contra nos? <span class="sidenotel">Mat. 7, 7. 8.</span>Petite, et accipietis; quærite, et invenietis; pulsate, et aperietur vobis. Omnis enim qui petit accipit, et quærens invenit, et pulsanti aperietur.</i> Promissa tua sunt; et quis falli timeat, cum promittit Veritas?</p>
<p><a id="Cap12_2"/></p>
<div class="sidenotel">II. De duplici cœlo et terra.</div>
<p>2. Confitetur altitudini tuæ humilitas linguæ meæ, quoniam <i>tu fecisti cœlum et terram</i>; hoc cœlum quod video, terramque quam calco, unde est hæc terra quam porto, tu fecisti. Sed ubi est cœlum cœli, Domine, de quo audivimus in voce Psalmi: <span class="sidenotel">Ps. 113, 16.</span><i>Cœlum cœli Domino; terram autem dedit filiis hominum?</i> Ubi est cœlum quod non cernimus, cui terra est hoc omne quod cernimus? Hoc enim totum corporeum, non ubique totum ita accepit<a href="3062217976969951244_33849-h-18.htm.html#lv468" class="pginternal">*</a> speciem pulchram in novissimis, cujus<a href="3062217976969951244_33849-h-18.htm.html#lv469" class="pginternal">*</a> fundus est terra nostra; sed ad illud cœlum cœli, etiam terræ nostræ cœlum terra est. Et hoc utrumque magnum corpus non absurde terra est, ad illud nescio quale cœlum quod Domino est, non filiis hominum.</p>
<p><a id="Cap12_3"/></p>
<div class="sidenotel">III. Quid tenebræ super faciem abyssi.</div>
<p>3. Et nimirum hæc <i>terra erat invisibilis et incomposita</i>, et nescio quæ profunditas abyssi super quam non erat lux; quia nulla species erat illi; unde jussisti ut scriberetur, quod <!-- Page 227 --><a id="page227" class="x-ebookmaker-pageno" title="{227}"></a><span class="sidenotel">Gen. 1, 2.</span><i>tenebræ erant super abyssum</i>; quid aliud quam lucis absentia? Ubi enim lux esset, si esset, nisi superesset eminendo et illustrando? Ubi ergo lux nondum erat, quid erat adesse tenebras, nisi abesse lucem? Super itaque erant tenebræ, quia super lux aberat; sicut sonus ubi non est, silentium est. Et quid est esse ibi silentium, nisi sonum ibi non esse? Nonne tu, Domine, docuisti hanc<a href="3062217976969951244_33849-h-18.htm.html#lv470" class="pginternal">*</a> animam quæ tibi confitetur? Nonne tu, Domine, docuisti me, quod priusquam istam informem materiam formares atque distingueres, non erat aliquid; non color, non figura, non corpus, non spiritus? Non tamen omnino nihil: erat quædam informitas sine ulla specie.</p>
<p><a id="Cap12_4"/></p>
<div class="sidenotel">IV. Quid terra invisibilis et incomposita.</div>
<p>4. Quid ergo vocaretur, quo etiam sensu tardioribus utcumque insinuaretur, nisi usitato aliquo vocabulo? Quid autem in omnibus mundi partibus reperiri potest propinquius informitati omnimodæ, quam terra et abyssus? Minus enim speciosa sunt, pro suo gradu infimo, quam cætera superiora perlucida et luculenta omnia. Cur ergo non accipiam informitatem materiæ, quam sine specie feceras, unde speciosum mundum faceres, ita commode hominibus intimatam, ut appellaretur <i>terra invisibilis et incomposita</i>?</p>
<p><a id="Cap12_5"/></p>
<div class="sidenotel">V. Cur sic apellata videtur materia informis.</div>
<p>5. Ut cum in ea<a href="3062217976969951244_33849-h-18.htm.html#lv471" class="pginternal">*</a> quærit cogitatio quid sensus attingat, et dicit sibi, "Non est intelligibilis forma sicut vita, sicut justitia, quia materies est corporum; neque sensibilis, quoniam quod<a href="3062217976969951244_33849-h-18.htm.html#lv472" class="pginternal">*</a> videatur et quod sentiatur in invisibili et incomposita non est:" dum sibi hæc dicit humana cogitatio, conetur eam vel nosse ignorando, vel ignorare noscendo.</p>
<p><a id="Cap12_6"/></p>
<div class="sidenotel">VI. Quid olim cum Manichæis senserit de materia informi, quid modo.</div>
<p>6. Ego vero, Domine, si totum confitear<a href="3062217976969951244_33849-h-18.htm.html#lv473" class="pginternal">*</a> tibi ore meo et calamo meo, quidquid de ista materia docuisti me, cujus antea nomen audiens et non intelligens, narrantibus mihi eis<a href="3062217976969951244_33849-h-26.htm.html#Nt309" id="NtA309" class="pginternal"><sup>[309]</sup></a> qui non intelligerent, eam cum speciebus innumeris et variis cogitabam; et ideo non eam cogitabam: fœdas et horribiles formas perturbatis ordinibus volvebat animus, sed formas tamen; et informe appellabam, non quod careret forma, sed quod talem haberet, ut, si appareret, insolitum et incongruum aversaretur sensus meus, et conturbaretur infirmitas hominis. Verum autem<a href="3062217976969951244_33849-h-18.htm.html#lv474" class="pginternal">*</a> illud quod cogitabam, non privatione omnis formæ, sed comparatione formosiorum erat informe: et suadebat vera ratio, ut omnis formæ qualescumque reliquias omnino <!-- Page 228 --><a id="page228" class="x-ebookmaker-pageno" title="{228}"></a>detraherem, si vellem prorsus informe cogitare; et non poteram. Citius enim non esse censebam, quod omni forma privaretur, quam cogitabam quiddam inter formatum et nihil, nec formatum nec nihil, informe prope nihil<a href="3062217976969951244_33849-h-18.htm.html#lv475" class="pginternal">*</a>. Et cessavit mens mea interrogare hinc spiritum meum plenum imaginibus formatorum corporum, et eas pro arbitrio mutantem atque variantem; et intendi in ipsa corpora, eorumque mutabilitatem altius inspexi, qua desinunt esse quod fuerant, et incipiunt esse quod non erant; eumdemque transitum de forma in formam per informe quiddam fieri suspicatus sum, non per omnino nihil: sed nosse cupiebam, non suspicari. Et si totum tibi confiteatur vox et stilus meus, quidquid de ista quæstione enodasti mihi, quis legentium capere durabit? Nec ideo tamen cessabit cor meum tibi dare honorem et canticum laudis de his quæ dictare non sufficit. Mutabilitas enim rerum mutabilium ipsa capax est formarum omnium in quas mutantur res mutabiles. Et hæc quid est? Numquid animus? numquid corpus? numquid species animi vel corporis? Si dici posset, "Nihil aliquid," et, "Est non est<a href="3062217976969951244_33849-h-18.htm.html#lv476" class="pginternal">*</a>," hoc eam dicerem; et tamen jam utcumque erat, ut species caperet istas visibiles et compositas.</p>
<p><a id="Cap12_7"/></p>
</div></blockquote>
</body></html>
