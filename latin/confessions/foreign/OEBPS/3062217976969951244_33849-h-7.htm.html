<?xml version='1.0' encoding='utf-8'?>
<!DOCTYPE html PUBLIC '-//W3C//DTD XHTML 1.1//EN' 'http://www.w3.org/TR/xhtml11/DTD/xhtml11.dtd'>
<html xmlns="http://www.w3.org/1999/xhtml" xml:lang="en">
<head>
<meta name="generator" content="HTML Tidy for HTML5 for Linux version 5.6.0"/>
<meta http-equiv="Content-Type" content="application/xhtml+xml; charset=utf-8"/>
<title>Confessiones.</title>




<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta name="generator" content="Ebookmaker 0.11.30 by Project Gutenberg"/>
</head>
<body class="x-ebookmaker"><blockquote class="forsidenotel"><div id="pgepubid00008"><div class="sidenotel">XX. Ex Platonicis libris peritior, sed inflatior evaserat.</div>
<p>26. Sed tunc lectis Platonicorum illis libris, posteaquam inde admonitus quærere incorpoream veritatem, <i>invisibilia tua, per ea quæ facta sunt, intellecta conspexi</i>; et repulsus sensi quid per tenebras animæ meæ contemplari non sinerer, certus esse te, et infinitum esse, nec tamen per locos finitos infinitosve diffundi; et vere te esse qui semper idem ipse esses<a href="3062217976969951244_33849-h-25.htm.html#Nt179" id="NtA179" class="pginternal"><sup>[179]</sup></a>, ex nulla parte nulloque motu aliter aut aliter; cætera vero ex te esse omnia, hoc solo firmissimo documento, quia sunt; certus quidem in istis eram, nimis tamen infirmus ad fruendum te. Garriebam plane quasi peritus, et nisi in Christo Salvatore nostro viam tuam quærerem, non peritus, sed periturus essem. Jam enim cœperam velle videri sapiens, plenus pœna mea: et non flebam, insuper et <span class="sidenotel">1 Cor. 8, 1.</span><i>inflator scientia</i>. <!-- Page 122 --><a id="page122" class="x-ebookmaker-pageno" title="{122}"></a>Ubi enim erat illa <span class="sidenotel">1 Cor. 3, 11.</span><i>ædificans</i> charitas a <i>fundamento</i> humilitatis, <i>quod est Christus Jesus</i>? Aut quando illi libri docerent me eam? In quos me propterea, priusquam Scripturas tuas considerarem, credo voluisti incurrere, ut imprimeretur memoriæ meæ quomodo ex eis affectus essem: et cum postea in Libris tuis mansuefactus essem, et curantibus digitis tuis contrectarentur vulnera mea; discernerem atque distinguerem quid interesset inter præsumptionem et confessionem; inter videntes quo eundum sit nec videntes qua, et viam<a href="3062217976969951244_33849-h-25.htm.html#Nt180" id="NtA180" class="pginternal"><sup>[180]</sup></a> ducentem ad beatificam patriam, non tantum cernendam, sed et habitandam. Nam si primo sanctis tuis Litteris informatus essem, et in earum familiaritate obdulcuisses mihi, et postea in illa volumina incidissem; fortasse aut abripuissent me a solidamento pietatis, aut si in affectu quem salubrem imbiberam perstitissem, putarem etiam ex illis libris eum posse concipi, si eos solos quisquam didicisset.</p>
<p><a id="Cap7_21"/></p>
<div class="sidenotel">XXI. Quid in sacris Libris invenerit, non inventum in Platonicis.</div>
<p>27. Itaque avidissime arripui venerabilem stilum Spiritus tui, et præ cæteris apostolum Paulum; et perierunt illæ quæstiones in quibus mihi aliquando visus est adversari sibi, et non congruere testimoniis Legis et Prophetarum textus sermonis ejus. Et apparuit mihi una facies eloquiorum castorum, et <span class="sidenotel">Ps. 2, 11.</span><i>exsultare cum tremore</i> didici. Et cœpi<a href="3062217976969951244_33849-h-17.htm.html#lv196" class="pginternal">*</a>, et inveni quidquid illac verum legeram, hac cum commendatione gratiæ tuæ<a href="3062217976969951244_33849-h-25.htm.html#Nt181" id="NtA181" class="pginternal"><sup>[181]</sup></a> dici; ut qui videt, <span class="sidenotel">1 Cor. 4, 7.</span><i>non sic glorietur quasi non acceperit</i>, non solum id quod videt, sed etiam ut videat: (<i>quid enim habet quod non accepit?</i>) et ut te, qui es semper idem, non solum admoneatur ut videat, sed etiam sanetur ut teneat: et <i>qui de longinquo videre non potest</i>, viam tamen ambulet qua veniat, et videat, et teneat; quia etsi <span class="sidenotel">Rom. 7, 22. 23.</span><i>condelectetur homo legi Dei secundum interiorem hominem</i>, quid faciet de <i>alia lege in membris suis, repugnante legi mentis suæ, et se captivum ducente in lege peccati, quæ est in <!-- Page 123 --><a id="page123" class="x-ebookmaker-pageno" title="{123}"></a>membris ejus</i>? <span class="sidenotel">Dan. 3, 27-32.</span><i>Quoniam justus es</i>, Domine; nos autem <i>peccavimus, inique fecimus, impie gessimus</i>, et gravata est super nos manus tua, et juste <i>traditi sumus</i> antiquo peccatori præposito mortis; quia persuasit voluntati nostræ similitudinem voluntatis suæ, qua <span class="sidenotel">Joh. 8, 44.</span><i>in veritate tua non stetit. Quid faciet miser homo? Quis eum liberabit de corpore mortis hujus</i>, nisi <span class="sidenotel">Rom. 7, 24. 25.</span><i>gratia tua per Jesum Christum Dominum nostrum</i>, quem genuisti coæternum, et <span class="sidenotel">Prov. 8, 22.</span><i>creasti in principio viarum tuarum, <span class="sidenotel">Joh. 14, 30.</span>in quo princeps hujus mundi non invenit</i> quidquam morte dignum, et occidit eum; et <span class="sidenotel">Col. 2, 14.</span><i>evacuatum est chirographum quod erat contrarium nobis</i>? Hoc illæ litteræ non habent. Non habent illæ paginæ vultum pietatis hujus, lacrymas confessionis, <span class="sidenotel">Ps. 50, 19.</span><i>sacrificium tuum, spiritum contribulatum, cor contritum et humiliatum</i>, populi salutem, <span class="sidenotel">Apoc. 21, 2.</span><i>sponsam civitatem, <span class="sidenotel">2 Cor. 5, 5.</span>arrham Spiritus sancti, poculum pretii</i> nostri. Nemo ibi cantat: <span class="sidenotel">Ps. 61, 2. 3.</span><i>Nonne Deo subdita erit anima mea? Ab ipso enim salutare meum. Etenim ipse est Deus meus et salutaris meus; susceptor meus, non movebor amplius.</i> Nemo ibi audit vocantem: <span class="sidenotel">Mat. 11, 28. 29. 25.</span><i>Venite ad me, omnes qui laboratis.</i> Dedignantur ab eo <i>discere quoniam mitis est et humilis corde</i>. <i>Abscondisti enim hæc a sapientibus et prudentibus, et revelasti ea parvulis.</i> <span class="sidenotel">Deut. 32, 49.</span>Et aliud est de silvestri cacumine videre patriam pacis, et iter ad eam non invenire, et frustra conari per invia, circum obsidentibus et insidiantibus fugitivis desertoribus, cum principe suo <span class="sidenotel">Ps. 90, 13.</span><i>leone et dracone</i>: et aliud tenere viam illuc ducentem, curia<a href="3062217976969951244_33849-h-17.htm.html#lv197" class="pginternal">*</a> cœlestis Imperatoris munitam, ubi non latrocinantur qui cœlestem militiam deseruerunt; vitant enim eam sicut supplicium. Hæc mihi inviscerabantur miris modis, cum <span class="sidenotel">1 Cor. 15, 9.</span><i>minimum Apostolarum</i> tuorum legerem<a href="3062217976969951244_33849-h-25.htm.html#Nt182" id="NtA182" class="pginternal"><sup>[182]</sup></a>, et consideraveram opera tua, et expaveram.</p>
<p><br class="c1"/></p>
<hr class="full"/>
<p><!-- Page 125 --><a id="page125" class="x-ebookmaker-pageno" title="{125}"></a></p>
<h3 id="pgepubid00018">LIBER OCTAVUS.</h3>
<blockquote class="b1n"><div>
<p>Vitæ ipsius partem attingit celeberrimam, annum ætatis trigesimum secundum, quo nempe cum Simplicianum consuluisset, audita ab eo Victorini conversione, ad imitandum exarsit. Tum vero, iis quæ de Antonio Æygptio monacho et duorum aulicorum conversione a Pontitiano didicit, magis magisque accensus, post vehementem luctam inter carnem et spiritum, codicem Apostoli cœlesti admonitus oraculo inspexit; lectoque qui ipsi primus occurrit versiculo, omnino immutatur, et diruptis cupiditatum vinculis totus ad Deum convertitur.</p>
</div></blockquote>
<p><a id="Cap8_1"/></p>
<div class="sidenotel">I. Studio vitæ melius instituendæ ad Simplicianum ire statuit.</div>
<p>1. Deus meus, recorder in gratiarum actione tibi, et confitear misericordias tuas super me. Perfundantur ossa mea dilectione tua<a href="3062217976969951244_33849-h-17.htm.html#lv198" class="pginternal">*</a>, et dicant: <span class="sidenotel">Ps. 34, 10.</span><i>Domine, quis similis tibi? Dirupisti vincula mea, <span class="sidenotel">Ps. 115, 17.</span>sacrificem tibi sacrificium laudis.</i> Quomodo dirupisti ea, narrabo; et dicent omnes qui adorant te, cum audiunt hæc: Benedictus Dominus in cœlo et in terra; magnum et mirabile nomen ejus. Inhæserant præcordiis meis verba tua, et <span class="sidenotel">Job 1, 10.</span><i>undique circumvallabar abs te</i>. De vita tua æterna certus eram: quamvis eam <span class="sidenotel">1 Cor. 13, 12.</span><i>in ænigmate et quasi per speculum videram</i>; dubitatio tamen omnis de incorruptibili substantia, quod ab illa esset omnis substantia, ablata mihi erat: nec certior de te, sed stabilior in te esse cupiebam. De mea vero temporali vita nutabant omnia, et <span class="sidenotel">Ib. 5, 7.</span><i>mundandum erat cor a fermento veteri</i>; et placebat via ipse Salvator, et ire per ejus angustias adhuc pigebat. Et immisisti in mentem meam, visumque est bonum in conspectu meo pergere ad Simplicianum qui mihi bonus apparebat servus tuus, et lucebat in eo gratia tua. Audieram etiam quod a juventute sua devotissime tibi viveret: jam vero tunc senuerat, et longa ætate in tam bono studio sectandæ viæ tuæ, multa expertus, multa edoctus mihi videbatur; et vere sic erat. Unde mihi ut proferret volebam, conferenti secum æstus meos, quis esset aptus modus sic affecto, ut ego eram, ad ambulandum in via tua. <!-- Page 126 --><a id="page126" class="x-ebookmaker-pageno" title="{126}"></a></p>
<p>2. Videbam enim plenam Ecclesiam; et alius sic ibat, alius autem sic. Mihi autem displicebat quod agebam in sæculo, et oneri mihi erat valde, non jam inflammantibus cupiditatibus, ut solebant, spe honoris et pecuniæ, ad tolerandam illam servitutem tam gravem. Jam enim me illa non delectabant præ dulcedine tua et <span class="sidenotel">Ps. 25, 8.</span><i>decore domus tuæ quam dilexi</i>; sed adhuc tenaciter colligabar ex femina: nec me prohibebat Apostolus conjugari, quamvis exhortaretur ad melius, maxime volens omnes homines <span class="sidenotel">1 Cor. 7.</span><i>sic</i> esse <i>ut ipse erat</i>. Sed ego infirmior eligebam molliorem locum: et propter hoc unum volvebar in cæteris languidus, et tabescens curis marcidis, quod<a href="3062217976969951244_33849-h-17.htm.html#lv199" class="pginternal">*</a> et in aliis rebus quas nolebam pati, congruere cogebar vitæ conjugali, cui deditus obstringebar. Audieram ex ore Veritatis, esse <span class="sidenotel">Mat. 19, 12.</span><i>spadones qui seipsos absciderunt propter regnum cœlorum</i>; sed, <i>Qui potest</i>, inquit, <i>capere, capiat</i>. <span class="sidenotel">Sap. 13, 1.</span><i>Vani sunt certe omnes homines quibus non inest Dei scientia; nec de his quæ videntur bona, potuerunt invenire eum qui est.</i> At ego jam non eram in illa vanitate: transcenderam eam; et contestante universa creatura tua<a href="3062217976969951244_33849-h-25.htm.html#Nt183" id="NtA183" class="pginternal"><sup>[183]</sup></a>, inveneram te creatorem nostrum, et Verbum tuum apud te Deum, tecumque<a href="3062217976969951244_33849-h-17.htm.html#lv200" class="pginternal">*</a> unum Deum, per quod creasti omnia. Et est aliud genus impiorum, qui <i>cognoscentes Deum, non sicut Deum glorificaverunt, aut gratias egerunt</i>. In hoc quoque incideram; et <span class="sidenotel">Ps. 17, 36.</span><i>dextera tua suscepit me</i>, et inde ablatum posuisti ubi convalescerem, quia dixisti homini: <span class="sidenotel">Job 28, 28.</span><i>Ecce pietas est sapientia</i>; et, <span class="sidenotel">Prov. 3, 7.</span><i>Noli velle videre sapiens</i>; quoniam <span class="sidenotel">Rom. 1. 21, 22.</span><i>dicentes se esse sapientes, stulti facti sunt</i>. Et <span class="sidenotel">Mat. 13, 46.</span><i>inveneram</i> jam <i>bonam margaritam</i>; et <i>venditis omnibus quæ haberem, emenda</i> erat, et dubitabam.</p>
<p><a id="Cap8_2"/></p>
<div class="sidenotel">II. De Victorino rhetore converso.</div>
<p>3. Perrexi ergo ad Simplicianum<a href="3062217976969951244_33849-h-25.htm.html#Nt184" id="NtA184" class="pginternal"><sup>[184]</sup></a>, patrem in accipienda gratia* tua tunc<a href="3062217976969951244_33849-h-25.htm.html#Nt185" id="NtA185" class="pginternal"><sup>[185]</sup></a> episcopi Ambrosii*, et quem vere ut patrem <!-- Page 127 --><a id="page127" class="x-ebookmaker-pageno" title="{127}"></a>diligebat. Narravi ei circuitus erroris mei. Ubi autem commemoravi legisse me quosdam libros Platonicorum, quos Victorinus quondam rhetor urbis Romæ, quem Christianum defunctum esse audieram, in Latinam linguam transtulisset; gratulatus est mihi quod non in aliorum philosophorum scripta incidissem, plena <i>fallaciarum</i> et deceptionum <span class="sidenotel">Col. 2, 8.</span><i>secundum elementa hujus mundi</i>: in istis autem, omnibus modis insinuari Deum et ejus Verbum<a href="3062217976969951244_33849-h-25.htm.html#Nt186" id="NtA186" class="pginternal"><sup>[186]</sup></a>. Deinde, ut me exhortaretur ad humilitatem Christi, <span class="sidenotel">Mat. 11, 25.</span><i>sapientibus absconditam et revelatam parvulis</i>, Victorinum<a href="3062217976969951244_33849-h-25.htm.html#Nt187" id="NtA187" class="pginternal"><sup>[187]</sup></a> ipsum recordatus est, quem, Romæ cum esset, familiarissime noverat: de quo ille mihi narravit quod non silebo. Habet enim magnam laudem gratiæ tuæ confitendam tibi, quemadmodum ille doctissimus senex, et omnium liberalium doctrinarum peritissimus, quique philosophorum tam multa legerat, et dijudicaverat<a href="3062217976969951244_33849-h-17.htm.html#lv201" class="pginternal">*</a>; doctor tot nobilium senatorum, qui etiam ob insigne præclari magisterii, quod cives hujus mundi eximium putant, statuam in Romano foro meruerat et acceperat; usque ad illam ætatem venerator idolorum, sacrorumque sacrilegorum particeps, quibus tunc tota fere Romana nobilitas inflata inspirabat populos jam et omnigenum deum monstra<a href="3062217976969951244_33849-h-17.htm.html#lv202" class="pginternal">*</a>, et Anubem latratorem, quæ aliquando "Contra Neptunum et Venerem, contraque Minervam" tela tenuerant<a href="3062217976969951244_33849-h-25.htm.html#Nt188" id="NtA188" class="pginternal"><sup>[188]</sup></a>, et a se victis jam Roma supplicabat<a href="3062217976969951244_33849-h-25.htm.html#Nt189" id="NtA189" class="pginternal"><sup>[189]</sup></a>; quæ ista senex Victorinus tot annos ore terricrepo defensitaverat: non erubuerit esse puer Christi tui, et infans fontis tui, subjecto collo ad humilitatis jugum, et edomita fronte ad crucis opprobrium.</p>
<p><!-- Page 128 --><a id="page128" class="x-ebookmaker-pageno" title="{128}"></a></p>
<p><a id="Sec8_4"/>4. O Domine, Domine, qui <span class="sidenotel">Ps. 143, 5.</span><i>inclinasti cœlos, et descendisti; tetigisti montes, et fumigaverunt</i>: quibus modis te insinuasti illi pectori? Legebat, sicut ait Simplicianus, sanctam Scripturam, omnesque Christianas litteras investigabat studiosissime et perscrutabatur; et dicebat Simpliciano non palam, sed secretius et familiarius: "Noveris me Christianum jam esse." Et respondebat ille: "Non credam, nec deputabo te inter Christianos, nisi in ecclesia Christi videro." Ille autem irridebat dicens: "Ergo parietes faciunt Christianos?" Et hoc sæpe dicebat, jam se esse Christianum; et Simplicianus illud sæpe respondebat, et sæpe ab illo parietum irrisio repetebatur. Amicos enim suos reverebatur offendere superbos dæmonicolas, quorum ex culmine Babylonicæ dignitatis, quasi ex <span class="sidenotel">Ps. 28, 5.</span><i>cedris Libani</i> quas nondum <i>contriverat</i> Dominus, graviter ruituras in se inimicitias arbitrabatur. <span class="sidenotel">Mat. 10. 33. Luc. 9, 26.</span>Sed posteaquam legendo et inhiando hausit firmitatem, timuitque negari a Christo coram Angelis sanctis, si eum timeret coram hominibus confiteri, reusque sibi magni criminis apparuit erubescendo de sacramentis humilitatis Verbi tui, et non erubescendo de sacris sacrilegis superborum dæmoniorum, quæ imitator superbus acceperat; depuduit vanitati, et erubuit veritati, subitoque et inopinatus ait Simpliciano, ut ipse narrabat: "Eamus in ecclesiam; Christianus volo fieri." At ille non se capiens lætitia, perrexit cum eo. Ubi autem imbutus est primis instructionum sacramentis, non multo post etiam nomen dedit, ut per Baptismum regeneraretur, mirante Roma, gaudente Ecclesia. Superbi <span class="sidenotel">Ps. 111, 10.</span><i>videbant, et irascebantur; dentibus suis stridebant, et tabescebant</i>: servo autem tuo<a href="3062217976969951244_33849-h-17.htm.html#lv203" class="pginternal">*</a> <span class="sidenotel">Ps. 39, 5.</span><i>Dominus</i> Deus erat <i>spes ejus</i>, et <i>non respiciebat in vanitates et insanias mendaces</i>.</p>
<p>5. Denique, ut ventum est ad horam profitendæ fidei, quæ verbis certis conceptis, retentisque memoriter, de loco eminentiore in conspectu populi fidelis Romæ reddi<a href="3062217976969951244_33849-h-25.htm.html#Nt190" id="NtA190" class="pginternal"><sup>[190]</sup></a> solet ab eis qui <!-- Page 129 --><a id="page129" class="x-ebookmaker-pageno" title="{129}"></a>accessuri sunt ad gratiam tuam, oblatum esse dicebat Victorino a presbyteris ut secretius redderet, sicut nonnullis qui verecundia trepidaturi videbantur offerri mos erat; illum autem maluisse salutem suam in conspectu sanctæ multitudinis profiteri. Non enim erat salus quam docebat in rhetorica, et tamen eam publice professus erat. Quanto minus ergo vereri debuit mansuetum gregem tuum pronuntians verbum tuum, qui non verebatur in verbis suis turbas insanorum? Itaque ubi ascendit ut redderet, omnes sibimet invicem, quisque ut eum noverant, instrepuerunt nomen ejus strepitu gratulationis. Quis autem ibi non eum noverat? Et sonuit presso sonitu per ora cunctorum collætantium: Victorinus, Victorinus! Cito sonuerunt exsultatione, quia videbant eum; et cito siluerunt intentione, ut audirent eum. Pronuntiavit ille fidem veracem præclara fiducia, et volebant omnes eum rapere intro in cor suum; et rapiebant amando et gaudendo: hæ rapientium manus erant.</p>
<p><a id="Cap8_3"/></p>
<div class="sidenotel">III. Quod Deus et Angeli magis gaudent in peccatorum conversione.</div>
<p>6. Deus bone, quid agitur in homine, ut plus gaudeat de salute desperatæ animæ, et de majore periculo liberatæ, quam si spes ei semper affuisset, aut periculum minus fuisset? Etenim tu quoque, misericors Pater, plus gaudes <span class="sidenotel">Luc. 15.</span><i>de uno pœnitente, quam de nonaginta novem justis, quibus non opus est pœnitentia</i>. Et nos cum magna jucunditate audimus, cum audimus quam exsultantibus<a href="3062217976969951244_33849-h-17.htm.html#lv204" class="pginternal">*</a> pastoris humeris reportetur ovis quæ erraverat; et drachma referatur in thesauros tuos, collætantibus vicinis mulieri quæ invenit: et lacrymas excutit gaudium solemnitatis domus tuæ, cum legitur in domo tua de minore filio tuo, <i>Quoniam mortuus erat, et revixit; perierat, et inventus est.</i> Gaudes quippe in nobis, et in Angelis tuis sancta charitate sanctis. Nam tu semper idem, <!-- Page 130 --><a id="page130" class="x-ebookmaker-pageno" title="{130}"></a>quia quæ non semper nec eodem modo sunt, eodem modo semper nosti omnia.</p>
<p>7. Quid ergo agitur in anima, cum amplius delectatur inventis aut redditis rebus quas diligit, quam si eas semper habuisset? Contestantur enim et cætera, et plena sunt omnia testimoniis clamantibus, Ita est. Triumphat victor imperator, et non vicisset, nisi pugnavisset; et quanto majus periculum fuit in prælio, tanto est gaudium majus in triumpho. Jactat tempestas navigantes, minaturque naufragium; omnes futura morte pallescunt: tranquillatur cœlum et mare, et exsultant nimis, quoniam timuerunt nimis. Æger est charus, et vena ejus malum renuntiat; omnes qui eum salvum cupiunt, ægrotant simul animo: fit ei recte, et nondum ambulat pristinis viribus; et fit tale jam gaudium, quale non fuit cum antea salvus et fortis ambularet. Easque ipsas voluptates humanæ vitæ etiam non inopinatis et præter voluntatem irruentibus, sed institutis et voluptariis<a href="3062217976969951244_33849-h-17.htm.html#lv205" class="pginternal">*</a> molestiis homines acquirunt. Edendi et bibendi voluptas nulla est, nisi præcedat esuriendi et sitiendi molestia. Et ebriosi quædam salsiuscula comedunt, quo fiat molestus ardor, quem dum exstinguit potatio, fit delectatio. Et institutum est ut jam pactæ sponsæ non tradantur statim, ne vilem habeat maritus datam, quam non suspiraverit sponsus dilatam.</p>
<p>8. Hoc in turpi et exsecranda lætitia; hoc in ea quæ concessa et licita est; hoc in ipsa sincerissima honestate amicitiæ: hoc in eo qui <span class="sidenotel">Luc. 15, 32.</span><i>mortuus erat, et revixit: perierat, et inventus est</i>. Ubique majus gaudium molestia majori præceditur. Quid est hoc, Domine Deus meus, cum tu æternum tibi tu ipse sis gaudium, et quædam de te circa te semper gaudeant<a href="3062217976969951244_33849-h-25.htm.html#Nt191" id="NtA191" class="pginternal"><sup>[191]</sup></a>? Quid est quod hæc rerum pars alternat defectu et profectu, offensionibus et conciliationibus? An is est modus earum; et tantum dedisti eis, cum a summis cœlorum usque ad ima terrarum, ab initio usque in finem sæculorum, ab angelo usque ad vermiculum, a motu primo usque ad extremum, omnia genera bonorum, et omnia justa opera tua, suis quæque sedibus locares, et suis quæque temporibus ageres? Heu mihi, quam excelsus es in excelsis, et quam profundus in profundis! et nusquam recedis, et vix redimus ad te.</p>
<p><!-- Page 131 --><a id="page131" class="x-ebookmaker-pageno" title="{131}"></a></p>
<p><a id="Cap8_4"/></p>
<div class="sidenotel">IV. Quare plus lætandum sit in conversione nobilium.</div>
<p>9. Age, Domine, fac; excita, et revoca nos; accende, et rape; flagra, dulcesce: jam amemus, et curramus. Nonne multi ex profundiore tartaro cæcitatis quam Victorinus, redeunt ad te, et accedunt, et illuminantur recipientes lumen, quod si qui recipiunt, accipiunt a te <span class="sidenotel">Joh. 1, 9. 12.</span><i>potestatem ut filii tui fiant</i>? Sed si minus noti sunt populis, minus de illis gaudent etiam qui noverunt eos. Quando enim cum multis gaudetur, et in singulis uberius est gaudium, quia fervefaciunt se, et inflammantur ex alterutro. Deinde, quod multis noti, multis sunt auctoritati ad salutem, et multis præeunt secuturis. Ideoque multum de illis et qui eos præcesserunt lætantur, quia non de solis lætantur. Absit enim ut in tabernaculo tuo præ pauperibus accipiantur personæ divitum, aut præ ignobilibus nobiles: quando potius <span class="sidenotel">1 Cor. 1, 27. 28.</span><i>infirma mundi elegisti ut confunderes fortia; et ignobilia</i> hujus <i>mundi elegisti et contemptibilia, et ea quæ non sunt, tanquam quæ<a href="3062217976969951244_33849-h-17.htm.html#lv206" class="pginternal">*</a> sint, ut ea quæ sunt evacuares</i>. Et tamen idem ipse <span class="sidenotel">Id. 15, 9.</span><i>minimus Apostolorum</i> tuorum, per cujus linguam tua ista verba sonuisti, cum Paulus proconsul, per ejus militiam debellata superbia, sub lene jugum Christi tui missus esset, regis magni provincialis effectus; <span class="sidenotel">Act. 13, 7. l2.</span>ipse quoque ex priore Saulo Paulus vocari amavit, ob tam magnæ<a href="3062217976969951244_33849-h-17.htm.html#lv207" class="pginternal">*</a> insigne victoriæ<a href="3062217976969951244_33849-h-25.htm.html#Nt192" id="NtA192" class="pginternal"><sup>[192]</sup></a>. Plus enim hostis vincitur in eo quem plus tenet, de quo plures tenet. Plus autem superbos tenet nomine nobilitatis, et de his plures nomine auctoritatis. Quanto igitur gratius cogitabatur<a href="3062217976969951244_33849-h-17.htm.html#lv208" class="pginternal">*</a> Victorini pectus, quod tanquam inexpugnabile receptaculum diabolus obtinuerat, Victorini lingua, quo telo grandi et acuto multos peremerat; tanto abundantius exsultare oportuit filios tuos, quia Rex noster <span class="sidenotel">Mat. 12, 29.</span><i>alligavit fortem</i>, et videbant <i>vasa ejus erepta mundari</i>, et aptari <i>in honorem</i> tuum, et fieri <span class="sidenotel">2 Tim. 2, 21.</span><i>utilia Domino ad omne opus bonum</i>.</p>
<p><a id="Cap8_5"/></p>
<div class="sidenotel">V. Quæ remorabantur eum a conversione.</div>
<p>10. Sed ubi mihi homo tuus Simplicianus de Victorino ista narravit, exarsi ad imitandum: ad hoc enim et ille narraverat. Posteaquam vero et illud addidit, quod imperatoris Juliani <!-- Page 132 --><a id="page132" class="x-ebookmaker-pageno" title="{132}"></a>temporibus lege data prohibiti sunt Christiani docere litteraturam et oratoriam; quam legem ille amplexus, loquacem scholam deserere maluit, quam verbum tuum, quo <span class="sidenotel">Sap. 10, 21.</span><i>linguas infantium facis disertas</i>: non mihi fortior quam felicior visus est, quia invenit occasionem vacandi tibi. Cui rei ego suspirabam ligatus, non ferro alieno, sed mea ferrea voluntate. Velle meum tenebat inimicus, et inde mihi catenam fecerat, et constrinxerat me. Quippe ex voluntate perversa, facta est libido: et dum servitur libidini, facta est consuetudo; et dum consuetudini non resistitur, facta est necessitas. Quibus quasi ansulis sibimet innexis, unde catenam appellavi, tenebat me obstrictum dura servitus. Voluntas autem nova quæ mihi esse cœperat ut te gratis colerem, fruique te vellem, Deus, sola jucunditas certa, nondum erat idonea ad superandam priorem vetustate roboratam. Ita duæ voluntates meæ, una vetus, alia nova, illa carnalis, illa spiritualis, confligebant inter se, atque discordando dissipabant animam meam.</p>
<p>11. Sic intelligebam, meipso experimento<a href="3062217976969951244_33849-h-17.htm.html#lv209" class="pginternal">*</a>, id quod legeram, quomodo <span class="sidenotel">Gal. 5, 17.</span><i>caro concupisceret adversus spiritum, et spiritus adversus carnem</i>. Ego quidem in utroque<a href="3062217976969951244_33849-h-25.htm.html#Nt193" id="NtA193" class="pginternal"><sup>[193]</sup></a>; sed magis ego in eo quod in me approbabam, quam in eo quod in me improbabam. Ibi enim magis jam non ego; quia ex magna parte id patiebar invitus, quam faciebam volens<a href="3062217976969951244_33849-h-17.htm.html#lv210" class="pginternal">*</a>. Sed tamen consuetudo adversus me pugnacior ex me facta erat, quoniam volens, quo nollem, perveneram. Et quis jure contradiceret, cum peccantem justa pœna sequeretur?<a href="3062217976969951244_33849-h-25.htm.html#Nt194" id="NtA194" class="pginternal"><sup>[194]</sup></a> Et non erat jam illa excusatio<a href="3062217976969951244_33849-h-17.htm.html#lv211" class="pginternal">*</a>, qua videri mihi solebam propterea me nondum contempto sæculo servire tibi, quia incerta mihi esset perceptio veritatis: jam enim et ipsa certa erat. Ego autem adhuc terra obligatus, militare tibi recusabam; et impedimentis omnibus sic timebam expediri, quemadmodum impediri timendum est.</p>
<p>12. Ita sarcina sæculi, velut somno assolet, dulciter premebar; et cogitationes quibus meditabar in te, similes erant conatibus expergisci volentium, qui tamen superati soporis <!-- Page 133 --><a id="page133" class="x-ebookmaker-pageno" title="{133}"></a>altitudine remerguntur. Et sicut nemo est qui dormire semper velit, omniumque sano judicio vigilare præstat; differt tamen plerumque homo somnum excutere, cum gravis torpor in membris est; eumque jam displicentem carpit libentius, quamvis surgendi tempus advenerit: ita certum habebam esse melius tuæ charitati me dedere, quam meæ cupiditati cedere; sed illud placebat, et vincebat<a href="3062217976969951244_33849-h-17.htm.html#lv212" class="pginternal">*</a>; hoc libebat et vinciebat. Non enim erat quod tibi responderem dicenti mihi, <span class="sidenotel">Eph. 5, 14.</span><i>Surge, qui dormis, et exsurge a mortuis; et illuminabit te Christus</i>: et undique ostendenti vera te dicere, non erat omnino quid responderem veritate convictus, nisi tantum verba lenta et somnolenta: Modo, ecce modo; sine paululum. Sed, Modo, et modo, non habebant modum; et, Sine paululum, in longum ibat. Frustra <span class="sidenotel">Rom. 7, 22-25.</span><i>condelectabar legi tuæ secundum interiorem hominem, cum alia lex in membris meis repugnaret legi mentis meæ, et captivum me duceret in lege peccati, quæ in membris meis erat</i>. Lex enim peccati est violentia consuetudinis, qua trahitur et tenetur etiam invitus animus, eo merito quo in eam volens illabitur. <i>Miserum</i> ergo <i>me quis liberaret de corpore mortis hujus, nisi gratia tua per Jesum Christum Dominum nostrum</i>?</p>
<p><a id="Cap8_6"/></p>
<div class="sidenotel">VI. Pontitianus narrat Antonii vitam.</div>
<p>13. Et de vinculo quidem desiderii concubitus quo arctissimo tenebar, et sæcularium negotiorum servitute, quemadmodum me exemeris, narrabo, et confitebor nomini tuo, <span class="sidenotel">Ps. 18, 15.</span><i>Domine, adjutor meus et redemptor meus</i>. Agebam solita, crescente anxietudine, et quotidie suspirabam tibi; frequentabam ecclesiam tuam, quantum vacabat ab eis negotiis sub quorum pondere gemebam<a href="3062217976969951244_33849-h-17.htm.html#lv213" class="pginternal">*</a>. Mecum erat Alypius otiosus ab opere jurisperitorum post assessionem tertiam, exspectans quibus iterum consilia venderet, sicut ego vendebam dicendi facultatem, si qua docendo præstari potest. Nebridius autem amicitiæ nostræ cesserat, ut omnium nostrum familiarissimo Verecundo, Mediolanensi et civi et grammatico subdoceret, et vehementer desideranti et familiaritatis jure flagitanti de numero nostro fidele adjutorium, quo indigebat nimis. Non itaque Nebridium cupiditas commodorum eo traxit: majora enim posset si vellet de litteris agere; sed officio benevolentiæ petitionem nostram contemnere noluit amicus dulcissimus et mitissimus. Agebat autem illud prudentissime, cavens innotescere personis secundum hoc sæculum majoribus, devitans <!-- Page 134 --><a id="page134" class="x-ebookmaker-pageno" title="{134}"></a>in eis omnem inquietudinem animi, quem volebat habere liberum et quam multis posset horis feriatum, ad quærendum aliquid, vel legendum vel audiendum de sapientia.</p>
<p>14. Quodam igitur die, non recolo causam qua erat absens Nebridius, cum ecce ad nos domum venit ad me et Alypium Pontitianus<a href="3062217976969951244_33849-h-17.htm.html#lv214" class="pginternal">*</a> quidam civis noster inquantum Afer, præclare in palatio militans<a href="3062217976969951244_33849-h-25.htm.html#Nt195" id="NtA195" class="pginternal"><sup>[195]</sup></a>: nescio quid a nobis volebat. Et consedimus ut colloqueremur; et forte supra mensam lusoriam quæ ante nos erat, attendit codicem, tulit, aperuit, invenit apostolum Paulum, inopinate sane: putaverat enim aliquid de libris quorum professio me conterebat. Tum vero arridens, meque intuens, gratulatorie miratus est quod eas et solas præ oculis meis Litteras repente comperisset. Christianus quippe et fidelis erat, et sæpe tibi Deo nostro prosternebatur in ecclesia crebris et diuturnis orationibus. Cui ego cum indicassem illis me Scripturis curam maximam impendere, ortus est sermo, ipso narrante, de Antonio<a href="3062217976969951244_33849-h-25.htm.html#Nt196" id="NtA196" class="pginternal"><sup>[196]</sup></a> Ægyptio monacho, cujus nomen excellenter clarebat apud servos tuos; nos autem usque in illam horam latebat. Quod ille ubi comperit, immoratus est in eo sermone, insinuans tantum virum ignorantibus, et admirans eamdem nostram ignorantiam. Stupebamus autem audientes tam recenti memoria, et prope nostris temporibus testatissima mirabilia<a href="3062217976969951244_33849-h-25.htm.html#Nt197" id="NtA197" class="pginternal"><sup>[197]</sup></a> tua in fide recta et catholica Ecclesia. Omnes mirabamur, et nos quia tam magna erant, et ille quia inaudita nobis erant.</p>
<p>15. Inde sermo ejus devolutus est ad monasteriorum greges<a href="3062217976969951244_33849-h-25.htm.html#Nt198" id="NtA198" class="pginternal"><sup>[198]</sup></a>, <!-- Page 135 --><a id="page135" class="x-ebookmaker-pageno" title="{135}"></a>et mores suaveolentiæ tuæ, et ubera deserta eremi, quorum nos nihil sciebamus. Et erat monasterium Mediolani<a href="3062217976969951244_33849-h-25.htm.html#Nt199" id="NtA199" class="pginternal"><sup>[199]</sup></a> plenum bonis fratribus, extra urbis mœnia, sub Ambrosio nutritore; et non noveramus. Pertendebat ille et loquebatur adhuc, et nos intenti tacebamus. Unde et incidit ut diceret nescio quando se et tres alios contubernales suos, nimirum apud Treveros, cum Imperator pomeridiano Circensium spectaculo teneretur, exisse deambulatum in hortos muris contiguos; atque illic ut forte combinati spatiabantur, unum secum seorsum, et alios duos itidem seorsum pariterque digressos: sed illos vagabundos irruisse in quamdam casam, ubi habitabant quidam servi tui, <span class="sidenotel">Mat. 5, 3.</span><i>spiritu pauperes, qualium est regnum cœlorum</i>, et invenisse ibi codicem in quo scripta erat vita Antonii. Quam legere cœpit unus eorum, et mirari, et accendi, et inter legendum meditari arripere talem vitam, et relicta militia<a href="3062217976969951244_33849-h-25.htm.html#Nt200" id="NtA200" class="pginternal"><sup>[200]</sup></a> sæculari servire tibi: erant<a href="3062217976969951244_33849-h-17.htm.html#lv215" class="pginternal">*</a> autem ex eis quos dicunt Agentes<a href="3062217976969951244_33849-h-25.htm.html#Nt201" id="NtA201" class="pginternal"><sup>[201]</sup></a> in rebus. Tunc subito repletus amore sancto et sobrio pudore, iratus sibi conjecit oculos in amicum, et ait illi: "Dic, quæso te, omnibus istis laboribus nostris quo ambimus pervenire? quid quærimus? cujus rei causa militamus? Majorne esse poterit spes nostra in palatio, quam ut amici Imperatoris simus? Et ibi quid non fragile, plenumque periculis? Et per quot pericula pervenitur ad grandius periculum? Et quando<a href="3062217976969951244_33849-h-17.htm.html#lv216" class="pginternal">*</a> istud erit? Amicus autem Dei, si voluero, ecce nunc fio." Dixit hoc, et turbidus parturitione novæ vitæ, reddidit oculos paginis; et legebat, et mutabatur intus ubi tu videbas, et exuebatur mundo mens ejus, ut mox apparuit. Namque dum legit, et volvit fluctus cordis sui, <!-- Page 136 --><a id="page136" class="x-ebookmaker-pageno" title="{136}"></a>infremuit aliquando et discrevit, decrevitque meliora; jamque tuus, ait amico suo: "Ego jam abrupi me ab illa spe nostra, et Deo servire statui; et hoc ex hac hora, in hoc loco aggredior. Te si piget imitari, noli adversari." Respondit ille, adhærere se socium<a href="3062217976969951244_33849-h-17.htm.html#lv217" class="pginternal">*</a> tantæ mercedis tantæque militiæ. Et ambo jam tui, ædificabant turrim sumptu idoneo <span class="sidenotel">Luc. 14, 26-35.</span><i>relinquendi omnia sua et sequendi te</i>. Tum Pontitianus et qui cum eo per alias horti partes deambulabant, quærentes eos devenerunt in eumdem locum, et invenientes admonuerunt ut redirent, quod jam<a href="3062217976969951244_33849-h-17.htm.html#lv218" class="pginternal">*</a> declinasset dies. At illi narrato placito et proposito suo, quoque modo in eis talis voluntas orta esset atque firmata, petiverunt ne sibi molesti essent, si adjungi recusarent. Isti autem nihilo mutati a pristinis, fleverunt se tamen, ut dicebat<a href="3062217976969951244_33849-h-17.htm.html#lv219" class="pginternal">*</a>, atque illis pie congratulati sunt, et commendaverunt se orationibus eorum, et trahentes cor in terra abierunt in palatium; illi autem affigentes cor cœlo, manserunt in casa. Et habebant ambo sponsas: quæ posteaquam hoc audierunt, dicaverunt etiam ipsæ virginitatem tibi.</p>
<p><a id="Cap8_7"/></p>
<div class="sidenotel">VII. Rodebatur intus audito Pontitiano.</div>
<p>16. Narrabat hæc Pontitianus: tu autem, Domine, inter verba ejus retorquebas me ad meipsum, auferens me a dorso meo ubi me posueram, dum nollem me attendere; et constituebas me ante faciem meam, ut viderem quam turpis essem, quam distortus et sordidus, maculosus et ulcerosus. Et videbam, et horrebam; et quo a me fugerem non erat. Et si conabar avertere a me aspectum, narrabat ille quod narrabat, et tu me rursus opponebas mihi, et impingebas me in oculos meos, <span class="sidenotel">Ps. 35, 3.</span><i>ut invenirem iniquitatem meam et odissem</i>. Noveram eam, sed dissimulabam; et conhibebam<a href="3062217976969951244_33849-h-25.htm.html#Nt202" id="NtA202" class="pginternal"><sup>[202]</sup></a><a href="3062217976969951244_33849-h-17.htm.html#lv220" class="pginternal">*</a>, et obliviscebar.</p>
<p>17. Tunc vero, quanto ardentius amabam illos de quibus audiebam salubres affectus, quod se totos tibi sanandos dederant, tanto exsecrabilius me comparatum eis oderam<a href="3062217976969951244_33849-h-25.htm.html#Nt203" id="NtA203" class="pginternal"><sup>[203]</sup></a>. Quoniam multi mei anni mecum effluxerant, forte duodecim anni, ex quo ab undevicesimo anno ætatis meæ, lecto<a href="3062217976969951244_33849-h-25.htm.html#Nt204" id="NtA204" class="pginternal"><sup>[204]</sup></a> Ciceronis Hortensio, excitatus eram studio sapientiæ; et differebam contempta felicitate terrena ad eam investigandam vacare, <!-- Page 137 --><a id="page137" class="x-ebookmaker-pageno" title="{137}"></a>cujus non inventio, sed vel sola inquisitio jam præponenda erat etiam inventis thesauris regnisque gentium, et ad nutum circumfluentibus corporis voluptatibus. At ego adolescens miser, valde miser, in exordio ipsius adolescentiæ etiam petieram a te castitatem, et dixeram: Da mihi castitatem et continentiam, sed noli modo. Timebam enim ne me cito exaudires, et cito sanares a morbo concupiscentiæ, quam malebam expleri quam exstingui. Et ieram per vias pravas superstitione sacrilega, non quidem certus in ea, sed quasi præponens eam cæteris<a href="3062217976969951244_33849-h-17.htm.html#lv221" class="pginternal">*</a>, quæ non pie quærebam, sed inimice oppugnabam.</p>
<p>18. Et putaveram me propterea differre de die in diem contempta spe sæculi, te solum sequi, quia non mihi apparebat certum aliquid quo dirigerem cursum meum. Et venerat dies quo nudarer mihi, et increparet in me conscientia mea: Ubi es<a href="3062217976969951244_33849-h-17.htm.html#lv222" class="pginternal">*</a> lingua? Nempe tu dicebas propter incertum verum nolle te abjicere sarcinam vanitatis. Ecce jam certum est, et illa te adhuc premit, humerisque liberioribus pennas recipiunt, qui neque ita inquirendo attriti sunt, nec decennio et amplius ista meditati. Ita rodebar intus, et confundebar pudore horribili vehementer, cum Pontitianus talia loqueretur. Terminato autem sermone et causa qua venerat, abiit ille; et ego ad me. Quæ non in me dixi? Quibus sententiarum verberibus non flagellavi animam meam, ut sequeretur me conantem post te ire? Et renitebatur<a href="3062217976969951244_33849-h-17.htm.html#lv223" class="pginternal">*</a>; recusabat, et non se excusabat. Consumpta erant et convicta argumenta omnia: remanserat muta trepidatio; et quasi mortem reformidabat restringi a fluxu consuetudinis quo tabescebat in mortem.</p>
<p><a id="Cap8_8"/></p>
<div class="sidenotel">VIII. In hortum secedit, quid ibi egerit.</div>
<p>19. Tum in illa grandi rixa interioris domus meæ, quam fortiter excitaveram cum anima mea in cubiculo nostro corde meo, tam vultu quam mente turbatus, invado Alypium. Exclamo: "Quid patimur? quid est hoc? quid audisti? Surgunt indocti et cœlum rapiunt; et nos cum doctrinis nostris sine corde, ecce ubi volutamur in carne et sanguine! An quia præcesserunt, pudet sequi, et non pudet nec saltem sequi?" Dixi nescio quæ talia, et abripuit me ab illo æstus meus, cum taceret attonitus me intuens. Neque enim solita sonabam; plusque alloquebantur animum meum frons, genæ, oculi, color, modus vocis, quam verba quæ promebam. Hortulus quidam <!-- Page 138 --><a id="page138" class="x-ebookmaker-pageno" title="{138}"></a>erat hospitii nostri, quo nos utebamur sicut tota domo: nam hospes ibi non habitabat dominus domus. Illuc me abstulerat tumultus pectoris, ubi nemo impediret ardentem litem quam mecum aggressus eram, donec exiret qua tu sciebas; ego autem non<a href="3062217976969951244_33849-h-17.htm.html#lv224" class="pginternal">*</a>: sed tantum insaniebam<a href="3062217976969951244_33849-h-18.htm.html#lv225" class="pginternal">*</a> salubriter, et moriebar vitaliter, gnarus quid mali essem, et ignarus quid boni post paululum futurus essem. Abscessi ergo in hortum, et Alypius pede post pedem<a href="3062217976969951244_33849-h-18.htm.html#lv226" class="pginternal">*</a>. Neque enim secretum meum non erat, ubi ille aderat: aut quando me sic affectum desereret? Sedimus, quantum potuimus remoti ab ædibus. Ego fremebam spiritu indignans indignatione turbulentissima, quod non irem in placitum et pactum tecum, Deus meus, in quod eundum esse <i>omnia ossa mea clamabant</i>, et in cœlum tollebant laudibus: et non illuc ibatur navibus, aut quadrigis, aut pedibus, quantum saltem de domo in eum locum ieram, ubi sedebamus. Nam non solum ire, verum etiam pervenire illuc, nihil erat aliud quam velle ire, sed velle fortiter et integre; non semisauciam hac atque hac versare et jactare voluntatem, parte assurgentem cum alia parte cadente luctantem<a href="3062217976969951244_33849-h-18.htm.html#lv227" class="pginternal">*</a>.</p>
<p>20. Denique tam multa faciebam corpore in ipsis cunctationis æstibus, quæ aliquando volunt homines, et non valent, si aut ipsa membra non habeant, aut ea vel colligata vinculis, vel resoluta languore, vel quoquo modo impedita sint. Si vulsi capillum, si percussi frontem, si consertis digitis amplexatus sum genu; quia volui, feci. Potui autem velle et non facere, si mobilitas membrorum non obsequeretur. Tam multa ergo feci, ubi non hoc erat velle quod posse: et non faciebam quod et incomparabili affectu amplius mihi placebat, et mox ut vellem, possem; quia mox ut vellem, utique vellem. Ibi enim facultas ea quæ voluntas, et ipsum velle jam facere erat; et tamen non fiebat: faciliusque obtemperabat corpus tenuissimæ voluntati animæ, ut ad nutum<a href="3062217976969951244_33849-h-18.htm.html#lv228" class="pginternal">*</a> membra moverentur, quam ipsa sibi anima ad voluntatem suam<a href="3062217976969951244_33849-h-18.htm.html#lv229" class="pginternal">*</a> magnam in sola voluntate perficiendam.</p>
<p><a id="Cap8_9"/></p>
<div class="sidenotel">IX. Unde fit ut animus imperet sibi, et resistatur.</div>
<p>21. Unde hoc monstrum? et quare istuc? Luceat misericordia tua; et interrogem, si forte mihi respondere possint latebræ pœnarum hominum, et tenebrosissimæ contritiones filiorum Adam. Unde hoc monstrum? et quare istud? Imperat animus corpori, et paret statim; imperat animus <!-- Page 139 --><a id="page139" class="x-ebookmaker-pageno" title="{139}"></a>sibi, et resistitur<a href="3062217976969951244_33849-h-25.htm.html#Nt205" id="NtA205" class="pginternal"><sup>[205]</sup></a>. Imperat animus ut moveatur manus, et tanta est facilitas ut vix a servitio discernatur imperium: et animus animus est, manus autem corpus est. Imperat animus ut velit animus, nec alter est, nec facit tamen. Unde hoc monstrum? et quare istud? Imperat, inquam, ut velit, qui non imperaret nisi vellet, et non fit quod imperat. Sed non ex toto vult; non ergo ex toto imperat. Nam intantum imperat, inquantum vult, et intantum non fit quod imperat, inquantum non vult. Quoniam voluntas imperat ut sit voluntas, nec alia sed ipsa. Non itaque plena<a href="3062217976969951244_33849-h-18.htm.html#lv230" class="pginternal">*</a> imperat, ideo non est quod imperat. Nam si plena esset, nec imperaret ut esset, quia jam esset. Non igitur monstrum partim velle, partim nolle, sed ægritudo animi est, quia non totus assurgit, veritate sublevatus, consuetudine prægravatus. Et ideo sunt duæ voluntates, quia una earum tota non est, et hoc adest alteri quod deest alteri.</p>
<p><a id="Cap8_10"/></p>
<div class="sidenotel">X. Adversus Manichæos qui ex duabus contrariis voluntatibus duas contrarias naturas asseverant.</div>
<p>22. <span class="sidenotel">Ps. 67, 3.</span><i>Pereant a facie tua</i>, Deus, sicuti pereunt <span class="sidenotel">Tit. 1, 10.</span><i>vaniloqui et</i> mentis <i>seductores</i>, qui cum duas voluntates in deliberando animadverterint, duas naturas duarum mentium esse asseverant, unam bonam, alteram malam. Ipsi vere<a href="3062217976969951244_33849-h-18.htm.html#lv231" class="pginternal">*</a> mali sunt, cum ista mala sentiunt, et iidem ipsi boni erunt si vera senserint, verisque consenserint, ut dicat eis Apostolus tuus: <span class="sidenotel">Eph. 5, 8.</span><i>Fuistis aliquando tenebræ; nunc autem lux in Domino.</i> Illi enim dum volunt esse lux, non in Domino, sed in seipsis, putando animæ naturam hoc esse quod Deus est<a href="3062217976969951244_33849-h-25.htm.html#Nt206" id="NtA206" class="pginternal"><sup>[206]</sup></a>, ita facti sunt densiores tenebræ; quoniam <i>longius a te recesserunt</i> horrenda arrogantia, a <i>te</i> vero <span class="sidenotel">Joh. 1, 9.</span><i>lumine illuminante omnem hominem venientem in hunc mundum</i>. Attendite quid dicatis, et erubescite, et <span class="sidenotel">Ps. 33, 6.</span><i>accedite ad eum et illuminamini, et vultus vestri non erubescent</i>. Ego cum deliberabam ut jam servirem Domino Deo meo, sicut diu disposueram, ego eram qui volebam, ego qui nolebam; ego, ego eram. Nec plene volebam, nec plene nolebam. Ideo mecum contendebam, et dissipabar a meipso. Et ipsa dissipatio me invito quidem fiebat, nec tamen ostendebat naturam mentis alienæ, sed pœnam meæ<a href="3062217976969951244_33849-h-18.htm.html#lv232" class="pginternal">*</a><a href="3062217976969951244_33849-h-25.htm.html#Nt207" id="NtA207" class="pginternal"><sup>[207]</sup></a>. <span class="sidenotel">Rom. 7, 17.</span><i>Et ideo non jam ego operabar illam, sed quod <!-- Page 140 --><a id="page140" class="x-ebookmaker-pageno" title="{140}"></a>habitabat in me peccatum</i> de supplicio liberioris peccati, quia eram filius Adam.</p>
<p>23. Nam si tot sunt contrariæ naturæ, quot voluntates sibi resistunt; non jam duæ, sed plures erunt. Si deliberet quisquam utrum ad conventiculum eorum pergat, an ad theatrum; clamant isti: Ecce duæ naturæ: una bona hac ducit; altera mala illac reducit. Nam unde ista cunctatio sibimet adversantium voluntatum? Ego autem dico ambas malas, et quæ ad illos ducit, et quæ ad theatrum reducit. Sed non credunt nisi bonam esse qua itur ad eos. Quid si ergo quisquam nostrum deliberet, et secum altercantibus duabus voluntatibus fluctuet, utrum ad theatrum pergat, an ad ecclesiam nostram? nonne et isti quid respondeant fluctuabunt? Aut enim fatebuntur, quod nolunt, bona voluntate pergi in ecclesiam nostram, sicut in eam pergunt qui sacramentis ejus imbuti sunt atque detinentur: aut duas malas naturas, et duas malas mentes in uno homine confligere putabunt; et non erit verum quod solent dicere, unam bonam alteram malam: aut convertentur ad verum, et non negabunt, cum quisque deliberat, animam unam diversis voluntatibus æstuare.</p>
<p>24. Jam ergo non dicant, cum duas voluntates in homine uno adversari sibi sentiunt, duas contrarias mentes de duabus contrariis substantiis et de duobus contrariis principiis contendere, unam bonam, alteram malam. Nam tu, Deus verax, improbas eos, et redarguis atque convincis eos, sicut in utraque mala voluntate, cum quisque deliberat utrum hominem veneno interimat an ferro; utrum fundum alienum illum, an illum invadat, quando utrumque non potest; utrum emat voluptatem luxuria, an pecuniam servet avaritia; utrum ad circum pergat, an ad theatrum, si uno die utrumque exhibeatur; addo etiam tertium, an ad furtum de domo aliena, si subest occasio; addo et quartum, an ad committendum adulterium, si et inde simul facultas aperitur, si omnia concurrant in unum articulum temporis, pariterque cupiantur omnia quæ simul agi nequeunt: discerpunt enim animum sibimet adversantibus quatuor voluntatibus, vel etiam pluribus in tanta copia rerum quæ appetuntur, nec tamen tantam multitudinem diversarum substantiarum solent dicere: ita et in bonis voluntatibus. Nam quæro ab eis utrum bonum sit delectari lectione Apostoli, et utrum bonum sit delectari psalmo <!-- Page 141 --><a id="page141" class="x-ebookmaker-pageno" title="{141}"></a>sobrio, et utrum bonum sit Evangelium disserere. Respondebunt ad singula: Bonum. Quid si ergo pariter delectent omnia simulque uno tempore? Nonne diversæ voluntates distendunt cor hominis, dum deliberatur quid potissimum arripiamus? Et omnes bonæ sunt, et certant secum, donec eligatur unum, quo feratur tota voluntas una, quæ in plures dividebatur. Ita etiam cum æternitas delectat superius, et temporalis boni voluptas retentat inferius, eadem anima est non tota voluntate illud aut hoc volens; et ideo discerpitur gravi molestia, dum illud veritate præponit, hoc familiaritate non ponit<a href="3062217976969951244_33849-h-18.htm.html#lv233" class="pginternal">*</a>.</p>
<p><a id="Cap8_11"/></p>
</div></blockquote>
</body></html>
